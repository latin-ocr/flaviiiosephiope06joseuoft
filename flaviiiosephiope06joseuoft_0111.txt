ΛΟΓΟΣ ΠΕΜΠΤΟΣ 55

ἀπαθέστεροι. <418> καὶ εί μὴ ταῦτα γνησίοις ὄμμασι
βλέπετε, γενεὰς γοῦν ὑμετέρας οἰκτείρατε, καὶ πρὸ
ὀφθαλμῶν ἑκάστω γενέσθω τέκνα καὶ γυνὴ καὶ γο-
νεϊς, οὓς ἀναλώσει μετὰ μικρὸν ἢ λιμὸς ἢ πόλεμος.
5<419> οἶδ’ ὅτι μοι συγκινδυνεύει μήτηρ καὶ γυνὴ
καὶ γένος οὐκ ἄσημον καὶ πάλαι λαμπρὸς οἶκος, καὶ
τάχα δοκῶ διὰ ταῦτα συμβουλεύειν. ἀποκτείνατε αὐ-
τούς, λάβετε μισθὸν τῆς ἑαυτῶν σωτηρίας τούμὸν
αἷμα. κάγὼ θνήσκειν ἕτοιμος, εἰ μετ’ ἐμὲ σωφρονεῖν
10 μέλλετε.’
<420> τοιαῦτα τοῦ Ἰωσήπου μετὰ δακρύων ἐμ-
βοῶντος, οί στασιασταὶ μὲν οὔτ’ ἐνέδοσαν οὔτ’ ἀσφαλῆ
τὴν μεταβολὴν ἔκριναν, ὁ δὲ δῆμος ἐκινήθη πρὸς αὐ-
τομολίαν. .<421> καὶ οἳ μὲν τὰς κτήσεις ἐλαχίστου
15 πωλοῦντες, οἳ δὲ τὰ πολυτελέστερα τῶν κειμηλίων,
τοὺς μὲν χρυσοῦς, ὡς μὴ φωραθεῖεν ὑπὸ τῶν λῃστῶν,
κατέπινον, ἔπειτα πρὸς τοὺς Ῥωμαίους διαδιδράσκον-
τες, ὁπότε κατενέγκειαν, εὐπόρουν πρὸς ἃ δέοιντο.
(422) διηφίει γὰρ τοὺς πολλοὺς ὁ Τίτος εἰς τὴν χώ-
. 20 ραν, ὅποι βούλοιτο ἕκαστος· καὶ τοῦτ’ αὐτοὺς μᾶλλον
πρὸς αὐτομολίαν παρεκάλει, τῶν μὲν εἴσω κακῶν
στερησομένους, μὴ δουλεύσοντας δὲ Ῥωμαίοις. <423>
οἱ δὲ περὶ τὸν Ἰωάννην καὶ τὸν Σίμωνα παρεφύλατ-
τον τὰς τούτων ἐξόδους πλέον ἢ τὰς Ρωμαίων εἰσό-
25 δους, καὶ σκιάν τις ὑπονοίας παρασχὼν μόνον εὐθέως
ἀπεσφάττετο. <424> τοῖς γε μὴν εὐπόροις καὶ τὸ μέ-
νειν πρὸς ἀπώλειαν ἴσον ἧν· προφάσει γὰρ αὐτομο-
λίας ἀνῃρεῖτό τις διὰ τὴν οὐσίαν. τῷ λιμῷ δ’ ἡ
ἀπόνοια τῶν στασιαστῶν συνήκμαζε, καὶ καθ’ ἡμέραν
80 ἀμφότερα προσεξεκαίετο τὰ δεινά. <425> φανερὸς μὲν
γὰρ οὐδαμοῦ σῖτος ἧν, ἐπεισπηδῶντες δὲ διηρεύνων

10

