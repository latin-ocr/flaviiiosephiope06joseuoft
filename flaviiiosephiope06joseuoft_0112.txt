56 ΤΟΤ ΙΟΥΔΑῙΚΟΤ ΠΟΛΕΜΟΥ

τὰς οἰκίας· ἔπειθ’ εὑρόντες μὲν ὡς ἀρνησαμένους ᾐκί-
ζοντο, μὴ εὑρόντες δ’ ὡς ἐπιμελέστερον κρύψαντας
ἐβασάνιζον. <426> τεκμήριον δὲ τοῦ τ’ ἔχειν καὶ μὴ
τὰ σώματα τῶν ἀθλίων, ὧν οὗ μὲν ἔτι συνεστῶτες
εὐπορεῖν τροφῆς ἐδόκουν, οἱ τηκόμενοι δ’ ἤδη παρω- 5 ff
δεύοντο, καὶ κτείνειν ἄλογον ἐδόιωι τοὺς ὑπ’ ἐνδείας
τεθνηξομένους αὐτίκα. <427> πολλοὶ δὲ λάθρα τὰς
κτήσεις ἑνὸς ἀντηλλάξαντο μέτρου, πυρῶν μέν, εἰ ’
πλουσιώτεροι τυγχάνοιεν ὄντες, oc δὲ πενέστεροι κρι-
θῆς· ἔπειτα κατακλείοντες ἑαυτοὺς εἰς τὰ μυχαίτατα 10 -
τῶν οἰκιῶν, τινες μὲν ὑπ’ ἄκρας ἐνδείας ἀνέργαστον
τὸν σῖτον ἤσθιον, οἳ δ’ ἔπεττον ὡς ἥ τ’ ἀνάγκη καὶ
τὸ δέος παρῄνει. <428> καὶ τράπεζα μὲν οὐδαμοῦ
παρετίθετο, τοῦ δὲ πυρὸς ὑφέλκοντες ἔτ) ὠμὰ τὰ σιτία
διήρπαζον. <429> ἐλεεινὴ δ’ ἦν ἡ τροφὴ καὶ δακρύων 15
ἄξιος ἡ θέα, τῶν μὲν δυνατωτέρων πλεονεκτούντων, ’
τῶν δ’ ἀσθενῶν ὀδυρομένων. πάντων μὲν δὴ παθῶν
ὑπερίσταται λιμός, οὐδὲν δ’ οὕτως ἀπόλλυσιν ὡς αι’-
δῶ· τὸ γὰρ ἄλλως ἐντροπῆς ἄξιον ἐν τούτῳ καταφρο-
νεῖται. <430> γυναῖκες γοῦν ἀνδρῶν καὶ παῖδες πα- 20
τέρων, καὶ τὸ οἰκτρότατον, μητέρες νηπίων ἐξήρπαζον ’
ἐξ αὐτῶν τῶν στομάτων τὰς τροφάς, καὶ τῶν φιλτά-

x των ἐν χερσὶ μαραινομένων οὐκ ἧν φειδὼ τοὺς τοῦ

ζῆν ἀφελέσθαι σταλαγμούς. <431> τοιαῦτα δ’ ἐσθί-
οντες ὅμως οὐ διελάνθανον, πανταχοῦ δ’ ἐφίσταντο 25 ζ
οἱ στασιασταὶ καὶ τούτων ταῖς ἁρπαγαῖς. ὁπότε γὰρ V
κατίδοιεν ἀποκεκλεισμένην οἰκίαν, <432> σημεῖον ἦν
τοῦτο τοὺς ἔνδον προσφέρεσθαι τροφήν· εὐθέως δ’
ἐξαράξαντες τὰς θύρας εἰσεπήδων, καὶ μόνον οὐκ ἐκ
τῶν φαρύγγων ἀναθλίβοντες τὰς ἀκόλους ἀνέφερον. so
<433> ἐτύπτοντο δὲ γέροντες ἀντεχόμενοι τῶν σιτίων, ’

