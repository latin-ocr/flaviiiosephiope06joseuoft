152 'ro‘r IOTAAIKOT ΠΟΛΕΜΟΥ

τὴν φύσιν ἁμιλληθείς, ἵν’ αὐτὸς τὸ κατ’ ἐκείνην τοῦ
τόπου δυσάλωτον ὑπερβάληται ταῖς χειροποιήτοις ὀχυ-
ρώσεσιν· <177> ἔτι τε γὰρ καὶ βελῶν πλῆθος καὶ
μηχανημάτων ἐγκατέθετο, καὶ πᾶν ἐπενόησεν ἑτοιμά-
σασθαι τὸ παρασχεῖν δυνάμενον τοῖς ἐνοικοῦσι μη-
κίστης πολιορκίας καταφρόνησιν.

<178> ἐπεφύκει δ’ ἐν τοῖς βασιλείοις πήγανον ἄξιον
τοῦ μεγέθους θαυμάσαι· συκῆς γὰρ οὐδεμιᾶς ὕψους
καὶ πάχους ἐλείπετο. <179> λόγος δ’ ἦν ἀπὸ τῶν
“Ηρώδου χρόνων αὐτὸ διαρκέσαι, κᾶν ἐπὶ πλεῖστον
ἴσως ἔμεινεν· ἐξεκόπη δ’ ὑπὸ τῶν παραλαβόντων τὸν
τόπον Ἰουδαίων. <18Ο> τῆς φάραγγος δὲ τῆς κατὰ
τὴν ἄρκτον περιεχούσης τὴν πόλιν Βαάρας ὀνομάζεταί
τις τόπος, φύει τε ῥίζαν ὁμωνύμως λεγομένην αὐτῷ.
<181> αὕτη ,φλογὶ μὲν τὴν χρόαν ἔοικε, περὶ δὲ τὰς
ἑσπέρας σέλας ἀπαστράπτουσα τοῖς τ’ ἐπιοῦσι καὶ βου-
λομένοις λαβεῖν αὐτὴν οὐκ ἔστιν εὐχείρωτος, ἀλλ’ ὑπο-
φεύγει, καὶ οὐ πρότερον ἵσταται πρὶν ἄν τις οὖρον
γυναικὸς ἢ τὸ ἔμμηνον αἷμα χέῃ κατ’ αὐτῆς. <182>
οὐ μὴν ἀλλὰ καὶ τότε τοῖς ἁψαμένοις πρόδηλός ἐστι
θάνατος, εἰ μὴ τύχοι τις αὐτὴν ἐκείνην ἐπενεγκάμενος
τὴν ῥίζαν ἐκ τῆς χειρὸς ἀπηρτημένην. (183) ἁλίσκε-
ται δὲ καὶ καθ’ ἕτερον τρόπον ἀκινδύνως, ὅς ἐστι
τοιόσδε. κύκλῳ πᾶσαν αὐτὴν περιορύττουσιν, ὡς εἶναι
τὸ κρυπτόμενον τῆς ῥίζης βραχύτατον, <184> εἶτ’ ἐξ
αὐτῆς ἀποδοῦσι κύνα, κάκείνου τῷ δήσαντι συνακο-
λουθεῖν ὁρμήσαντος ἢ μὲν ἀνασπᾶται ῥᾳδίως, θνήσκει
δ’ εὐθὺς ὁ κύων ὥσπερ ἀντιδοθεὶς τοῦ μέλλοντος τὴν
βοτάνην ἀναιρήσεσθαι· φόβος γὰρ οὐδεὶς τοῖς μετὰ
ταῦτα λαμβάνουσιν. <185> ἔστι δὲ μετὰ τοσούτων
κινδύνων διὰ μίαν ἰσχὺν περισπούδαστος· τὰ γὰρ κα-

s

10

15’

20

25

30

