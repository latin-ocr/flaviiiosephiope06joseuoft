15 Tor ΙοΤΔΑῙΚοΤ ΠΟΛΕΜΟΥ

οἱ Ἰουδαῖοι μέχρι τῶν Ἑλένης μνημείων εἵποντο βάλ-
λοντες.

<120> ἔπειθ’ οἳ μὲν ἀπειροκάλως ἐξυβρίζοντες εἰς
τὴν τύχην ἔσκωπτόν τε τοὺς Ῥωμαίους δελεασθέντας
ἀπάτῃ, καὶ τοὺς θυρεοὺς ἀνασείοντες ἐσκίρτων, καὶ
μετὰ χαρᾶς ἀνεβόων. <121> τοὺς δὲ στρατιώτας ἀπει-
λή τε τῶν ταξιάρχων καὶ χαλεπαίνων Καῖσαρ τούτοις
ἐξεδέχετο, φάσκων ὡς Ἰουδαῖοι μέν, οἷς ἀπόνοια μόνη
στρατηγεῖ, πάντα μετὰ προνοίας πράττουσι καὶ σκέ-
ψεως, ἐπιβουλάς τε συντάττοντες καὶ λόχους, ἕπεται
δ’ αὐτῶν ταῖς ἐνέδραις καὶ τύχη διὰ τὸ πειθήνιον καὶ
τὴν πρὸς ἀλλήλους εὔνοιάν τε καὶ πίστιν. <122> Ῥω-
μαῖοι δ’, οἷς δι’ εὐταξίαν καὶ τὸ πρὸς τοὺς ἡγεμόνας
εὐπειθὲς ἀεὶ δουλεύει καὶ τύχη, νῦν ὑπὸ τῶν ἐναντίων
πταίουσι καὶ διὰ χειρῶν ἀκρασίαν ἁλίσκονται, τὸ πάν-
των αἴσχιστον, ἀστρατήγητοι μαχόμενοι παρόντος Καί-
σαρος. <123> ἦ μεγάλα μὲν στενάξειν ἔφη τοὺς τῆς
στρατείας νόμους, μεγάλα δ’ αὑτοῦ τὸν πατέρα τήνδε
τὴν πληγὴν πυθόμενον, <124> εἴ γ’ ὃ μὲν ἐν πολέ-
μοις γηράσας οὐδέποτε ἔπταισεν οὕτως, οἱ νόμοι δ’
ἀεὶ καὶ τοὺς βραχύ τι τῆς τάξεως παρακινήσαντας
θανάτῳ κολάζουσι, νῦν δ’ ὅλην στρατιὰν ἑοράκασι
λιποτάκτην. <125> γνώσεσθαί γε μὴν αὐτίκα τοὺς
ἀπαυθαδισαμένους ὅτι καὶ τὸ νικᾶν παρὰ Ῥωμαίοις
δίχα παραγγέλματος ἀδοξεῖται, <126> τοιαῦτα δια-
τεινάμενος πρὸς τοὺς ἡγεμόνας δῆλος ἦν κατὰ πάν-
των χρήσεσθαι τῷ νόμω. καὶ οἳ μὲν παρείθησαν τὰς
ψυχὰς ὡς ὅσον οὔπω τεθνηξόμενοι δικαίως· <127>
περιχυθέντα δὲ τά τάγματα τῷ Τίτῳ περὶ τῶν συ-
στρατιωτῶν ίκέτευε, καὶ τὴν ὀλίγων προπέτειαν χα-
ρίσασθαι τῇ πάντων εὐπειθείᾳ κατηντιβόλουν· ἀναλή-

10

15

20

25

80

