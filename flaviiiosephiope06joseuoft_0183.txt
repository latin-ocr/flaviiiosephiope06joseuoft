ΛοΓοΣ meroz 127

τύχην. <417> ὃ δὲ τοὺς μὲν στασιώδεις καὶ λῃστρι-
κοὺς πάντας ὑπ’ ἀλλήλων ἐνδεικνυμένους ἀπέκτεινε,
τῶν δὲ νέων τοὺς ὑψηλοτάτους καὶ καλοὺς ἐπιλέξας
ἐτήρει τῷ θριάμβῳ. <418> τοῦ δὲ λοιποῦ πλήθους
5 τοὺς ὑπὲρ ἑπτακαίδεκα ἔτη δήσας ἔπεμψεν εἰς τὰ κατ’
Αἴγυπτον ἔργα, πλείστους δ’ εἰς τὰς ἐπαρχίας διεδω-
ρήσατο Τίτος, φθαρησομένους ἐν τοῖς θεάτροις σιδήρῳ
καὶ θηρίοις. οἶ δ’ ἐντὸς ἑπτακαίδεκα ἐτῶν ἐπράθησαν.
<419> ἐφθάρησαν δ’ αὐτῶν, ἐν αἷς διέκρινεν ὁ Φρόν-
10 των ἡμέραις, ὑπ’ ἐνδείας χίλιοι πρὸς τοῖς μυρίοις, οἳ
μὲν ὑπὸ μίσους τῶν φυλάκων μὴ μεταλαμβάνοντες
τροφῆς, οἳ δ’ οὐ προσιέμενοι διδομένην. πρὸς δὲ τὸ
πλῆθος ἣν ἔνδεια καὶ σίτου.
<420> τῶν μὲν οὗν αἰχμαλώτων πάντων, ὅσα καθ’ 3
15 ὅλον ἐλήφθη τὸν πόλεμον, ἀριθμὸς ἐννέα μυριάδες
καὶ ἑπτακισχίλιοι συνήχθη, τῶν δ’ ἀπολομένων κατὰ
πᾶσαν τὴν πολιορκίαν μυριάδες ἑκατὸν καὶ δέκα.
<421> τούτων τὸ πλέον ὁμόφυλον μὲν ἀλλ’ οὐκ ἐπι-
χώριον· ἀπὸ γὰρ τῆς χώρας ὅλης ἐπὶ τὴν τῶν ἀζύμων
-20 ἑορτὴν συνεληλυθότες ἐξαπίνης τῷ πολέμῳ περιεσχέ-
θησαν, ὥστε τὸ μὲν πρῶτον αὐτοῖς τὴν στενοχωρίαν
γενέσθαι λοιμώδη φθοράν, αὖθις δὲ καὶ λιμὸν ὠκύ-
τερον. <422> ὅτι δ’ ἐχώρει τοσούτους ἡ πόλις, δῆλον
ἐκ τῶν ἐπὶ Κεστίου συναριθμηθέντων, ὃς τὴν ἀκμὴν
25 τῆς πόλεως διαδηλῶσαι Νέρωνι βουλόμενος καταφρο-
νοῦντι τοῦ ἔθνους παρεκάλεσε τοὺς ἀρχιερεῖς, εἴ πως
δυνατὸν εἴη τὴν πληθὺν ἐξαριθμήσασθαι. <423> οἳ
δ’ ἐνστάσης τῆς ἑορτῆς (πάσχα καλεῖται), καθ’ ἣν
θύουσι μὲν ἀπὸ τῆς ἐνάτης ὥρας μέχρι ἑνδεκάτης,
30 ὥσπερ δὲ φρατρία περὶ ἑκάστην γίγνεται θυσίαν, οὐκ
ἔλαττον ἀνδρῶν δέκα (μόνον γὰρ οὐκ ἔξεστι δαίνυ-

