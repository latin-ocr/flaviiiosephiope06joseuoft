ΛΟΓΟΣ ΔΕΥΤΕΡΟΣ 273

<188> τίς ἂν οὖν ἀρχὴ γένοιτο ταύτης ὁσιωτέρα; 22
τίς δὲ θεῷ τιμὴ μᾶλλον ἁρμόζουσα, παντὸς μὲν τοῦ
πλήθους κατεσκευασμένου πρὸς τὴν εὐσέβειαν, ἐξαί-
ρετον δὲ τὴν ἐπιμέλειαν τῶν ἱερέων πεπιστευμένων,

5 ὥσπερ δὲ τελετῆς τινος τῆς ὅλης πολιτείας οἰκονομου-
μένης; <189> ἃ γὰρ ὀλίγων ἡμερῶν ἀριθμὸν ἐπιτη-
δεύοντες ἄλλοι φυλάττειν οὐ δύνανται, μυστήρια καὶ
τελετὰς ὀνομάζοντες, ταῦτα μετὰ πολλῆς ἡδονῆς καὶ
γνώμης ἀμεταπείστου φυλάττομεν ἡμεῖς διὰ τοῦ παν-

10 τὸς αι’ῶνος. τίνες οὖν εἰσὶν αἱ προρρήσεις καὶ άπα-
γορεύσεις; ἁπλαῖ τε καὶ γνώριμοι. <19Ο> πρώτη δ’
ἡγεῖται περὶ θεοῦ λέγουσα, ὁ θεὸς ἔχει τὰ πάντα·
παντελὴς καὶ μακάριος, αὐτὸς ἑαυτῷ καὶ πᾶσιν αὐ-
τάρκης, ἀρχὴ καὶ μέσα καὶ τέλος οὗτος τῶν πάντων,

15 ἔργοις μὲν καὶ χάρισιν ἐναργὴς καὶ παντὸς οὑτινοσ-
οῦν φανερώτερος, μορφὴν δὲ καὶ μέγεθος ἡμῖν ἄφα-
τος· <191> πᾶσα μὲν γὰρ ὕλη πρὸς εἰκόνα τὴν τού-
του, κόὶν ᾗ πολυτελής,- άτιμος, πᾶσα δὲ τέχνη πρὸς
μιμήσεως ἐπίνοιαν ἄτεχνος· οὐδὲν ὅμοιον οὔτ’ εἴδομεν

20 οὔτ’ ἐπινοοῦμεν οὔτ’ εἰκάζειν ἐστὶν ὅσιον. <192> ἔργα
βλέπομεν αὐτοῦ, φῶς, οὐρανόν, γῆν, ἥλιον καὶ σελή-
νην, ὕδατα, ζῴων γενέσεις, καρπῶν ἀναδόσεις. ταῦτα
ὁ θεὸς ἐποίησεν οὐ χερσίν, οὐ πόνοις, οὐδέ τινων
συνεργασομένων ἐπιδεηθείς, ἀλλ’ αὐτοῦ καλὰ θελή-

25 σαντος καλῶς ἦν εὐθὺς γεγονότα. τούτῳ δεῖ πάντας
ἀκολουθεῖν, καὶ θεραπεύειν αὐτὸν ἀσκοῦντας ἀρετήν·
τρόπος γὰρ θεοῦ θεραπείας οὗτος ὁσιώτατος.

<193> εἷς ναὸς ἑνὸς θεοῦ (φίλον γὰρ ἀεὶ παντὶ 23 >

, τὸ ὅμοιον), κοινὸς ἁπάντων κοινοῦ θεοῦ ἁπάντων.

30 τοῦτον θεραπεύουσι μὲν διὰ παντὸς oc ἱερεῖς, ἡγεῖται

δὲ τούτων ὁ πρῶτος ἀεὶ κατὰ γένος. <194> οὗτος
Iosnpmss. VI. 18

