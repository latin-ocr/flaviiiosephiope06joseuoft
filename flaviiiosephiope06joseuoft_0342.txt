286 ΚΑΤΑ ΑΠΙῼΝΟΣ

τὰ παρ’ αὑτοῖς οἴονται δεῖν περιστέλλειν, καὶ τὸν ὑπὸ
τῶν Ἑλλήνων ἐπὶ σοφίᾳ θαυμασθέντα, τὸν Ἀνάχαρσιν,
ἐπανελθόντα πρὸς αὐτοὺς ἀνεῖλον, ἐπεὶ τῶν Ἑλληνι-
κῶν ἐθῶν ἔδοξεν ἥκειν ἀνάπλεως. πολλοὺς δὲ καὶ
’κστῖκρά Πέρσαις ἄν τις εὕροι καὶ διὰ τὴν αὐτὴν αἰτίαν 5
κεκολασμένους. <270> ἀλλὰ δῆλον ὅτι τοῖς Περσῶν
ἔχαιρε νόμοις ὁ Ἀπολλώνιος, κάκείνους ἐθαύμαζεν, ὅτι
τῆς ἀνδρείας αὐτῶν ἀπέλαυσαν οἱ ’Έλληνες καὶ τῆς
ὁμογνωμοσύνης ἧς εἶχον περὶ θεῶν, ταύτης μὲν οὖν
ἐν τοῖς ἱεροῖς οἷς κατέπρησαν, τῆς ἀνδρείας δὲ δου- 10 2
λεῦσαι παρὰ μικρὸν ἐλθόντες. ἁπάντων δὲ καὶ τῶν
ἐπιτηδευμάτων μιμητὴς ἐγένετο τῶν Περσικῶν, γυναῖ-
κας ἀλλοτρίας ὑβρίζων καὶ παῖδας ἐκτέμνων. <271>
παρ’ ἡμῖν δὲ θάνατος ὥρισται κάν ἄλογόν τις ζῷον
οὕτως ἀδικῇ· καὶ τούτων ἡμᾶς τῶν νόμων ἀπαγαγεῖν 15
οὔτε φόβος ἴσχυσε τῶν κρατησάντων οὔτε ζῆλος τῶν
παρὰ τοῖς ἄλλοις τετιμημένων. <272> οὐδὲ τὴν ἀν- ’
δρείαν ἠσκήσαμεν ἐπὶ τςό πολέμους ἄρασθαι χάριν
πλεονεξίας, ἀλλ’ ἐπὶ τῷ τοὺς νόμους διαφυλάττειν.
τὰς γοῦν ἄλλας ἐλαττώσεις πρᾴως ὑπομένοντες, ἐπει· 20
δάν τινες ἡμᾶς τὰ νόμιμα κινεῖν ἀναγκάζωσι, τότε καὶ
παρὰ δύναμιν αἰρόμεθα πολέμους καὶ μέχρι τῶν ἐσχά-
των ταῖς συμφοραῖς ἐγκαρτεροῦμεν. (273) διὰ τί γὰρ
ἂν καὶ ζηλώσαιμεν τοὺς ἑτέρων νόμους, ὁρῶντες μηδὲ
παρὰ τοῖς θεμένοις αὐτοὺς τετηρημένους; πῶς γὰρ 25
οὐκ ἔμελλον Λακεδαιμόνιοι μὲν τῆς ἀνεπιμίκτου κατα-
γνώσεσθαι πολιτείας καὶ τῆς περὶ τοὺς γάμους ὀλιγω-
ριάς, Ἠλεῖοι δὲ καὶ Θηβαῖοι τῆς παρὰ φύσιν καὶ ἄγαν
ἀνέδην πρὸς τοὺς ἄρρενας μίξεως; <274> ἃ γοῦν
πάλαι κάλλιστα καὶ συμφορώτατα πράττειν ὑπελάμβα- 3ο
νον, ταῦτ’ εἰ καὶ μὴ παντάπασι τοῖς ἔργοις πεφεύγα-

