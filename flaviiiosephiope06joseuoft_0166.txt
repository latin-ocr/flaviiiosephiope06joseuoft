1 10 ΤΟΤ ΙΟΤΔΑῙΚΟΤ ΠΟΛΕΜΟΥ

ἀναχωρήσαντες, ὄντα ὀκτώπηχυν τὸ εὖρος, ἔμενον.
<280> δύο γε μὴν τῶν ἐπισήμων, παρὸν σωθῆναι πρὸς
Ῥωμαίους μεταστᾶσιν, ἢ διακαρτερεῖν πρὸς τὴν μετὰ
τῶν ἄλλων τύχην, ἑαυτοὺς ἔρριψαν εἰς τὸ πῦρ καὶ τῷ
ναῷ συγκατεφλέγησαν, Μήιρός θ’ υίὸς Βελγᾶ καὶ Ἰώ-
σηπος Δαλαίου.

<281> Ῥωμαῖοι δὲ μάταιον τὴν ε’πὶ τοῖς πέριξ φει-
δὼ κρίναντες τοῦ ναοῦ φλεγομένου πάντα συνενεπίμ-
πρασαν, τά τε λείψανα τῶν στοῶν καὶ τὰς πύλας, πλὴν
δύο, τῆς μὲν ε’κ τῶν ἀνατολικῶν τῆς δ’ ἐκ μεσημβρι-
νῆς· καὶ ταύτας ὕστερον κατέσκαψαν. <282> ἔκαιον
δὲ καὶ τὰ γαζοφυλάκια, ἐν οἷς ἄπειρον μὲν χρημάτων
πλῆθος ἄπειροι δ’ ἐσθῆτες καὶ ἄλλα κειμήλια, συνε-
λόντι δ’ εἰπεῖν, πᾶς ὁ Ἰουδαίων σεσώρευτο πλοῦτος,
ἀνεσκευασμένων ε’κεῖ τῶν οἴκων τῶν εὐπόρων. ἧκον
δὲ καὶ ἐπὶ τὴν λοιπὴν στοὰν τοῦ ἔξωθεν ἱεροῦ· <283>
καταπεφεύγει δ’ ἐπ’ αὐτὴν ἀπὸ τοῦ δήμου γύναια καὶ
σύμμικτος ὄχλος πλεῖστος εἰς ἑξακισχιλίους. <284>
πρὶν δὲ Καίσαρα κρῖναί τι περὶ αὐτῶν ἢ κελεῦσαι
τοὺς ἡγεμόνας, φερόμενοι τοῖς θυμοῖς οἰ στρατιῶται
τὴν στοὰν ὑφάπτουσι. καὶ συνέβη τοὺς μὲν ῥιπτοῦν-
τας αὑτοὺς ἐκ τῆς φλογὸς διαφθαρῆναι, τοὺς δ’ ἐν
αὐτῇ, περιεσώθη δ’ ἐκ τοσούτων οὐδείς. <285> τού-
τοις αῖτιος τῆς ἀπωλείας ψευδοπροφήτης τις κατέστη,
κατ’ ἐκείνην κηρύξας τὴν ἡμέραν τοῖς ἐπὶ τῆς πόλεως
ὡς ὁ θεὸς ε’πὶ τὸ ἱερὸν ἀναβῆναι κελεύει, δεξομένους
τὰ σημεῖα τῆς σωτηριάς. <286> πολλοὶ δ’ ἦσαν ε’γκά-
θετοι παρὰ τῶν τυράννων τότε πρὸς τὸν δῆμον προ-
φῆται, προσμένειν τὴν ἀπὸ τοῦ θεοῦ βοήθειαν καταγγέλ-
λοντες, ὡς ἧττον αὐτομολοῖεν καὶ τοὺς ἐπάνω δέους καὶ
,φυλακῆς γενομένους ἐλπὶς παρακροτοίη. <287> πείθεται

10

15

20

25

80

