320 ΕΙΣ ΜΑΚΚΑΒΑῙΟΤΣ

ἐν βασάνοις βλέπων, οὐ τρίτος ἀποψύχων. <183> οὐδὲ
τοὺς ὀφθαλμοὺς ἑνὸς ἑκάστου θεωροῦσα ταυρηδὸν ἐπὶ
τῶν βασάνων ὁρῶντας τὸν ἑαυτῶν αἰκισμὸν καὶ τοὺς
μυκτῆρας προσημειουμένους τὸν θάνατον αὐτῶν . . .
οὐκ ἔκλαυσας ὁρῶσα σάρκας τέκνων ἀποκαιομένας καὶ
ἐπὶ χερσὶ χεῖρας ἀποτεμνομένας καὶ ἐπὶ κεφαλαῖς κε-
φαλὰς ἀποδειροτομουμένας καὶ ἐπὶ νεκροῖς νεκροὺς
πίπτοντας, καὶ· πολυάνδριον ὁρῶσα τῶν τέκνων τὸ
χωρίον διὰ τῶν βασάνων οὐκ ἐδάκρυσας. <184> οὐχ
οὕτω σειρήνειοι μελῳδίαι οὐδὲ κύκνειοι πρὸς φιλη-
κοΐαν φωναὶ τοὺς ἀκούοντας ἐφέλκονται ὡς τέκνων
φωναὶ μετὰ βασάνων μητέρα φωνούντων. <185> πηλί-
καις καὶ πόσαις τότε ἡ μήτηρ τῶν υἱῶν βασανιζομέ-
νων τροχοῖς τε καὶ καυστηριόις ἐβασανίζετο βασάνοις.
ἀλλὰ τὰ σπλάγχνα αὐτῆς ὁ εὐσεβὴς λογισμὸς ἐν αὐτοῖς
τοῖς πάθεσιν ἀνδρειώσας ἐπέτεινε τὴν πρόσκαιρον φι-
λοτεκνίαν παριδεῖν, καίπερ ἑπτὰ τέκνων ἀπώλειαν
ὁρῶσα καὶ τὴν τῶν στρεβλῶν πολύπλοκον ποικιλίαν.
<186> ἃς ἁπάσας ἡ γενναία μήτηρ ἐξέλυσε διὰ τὴν
πρὸς θεὸν πίστιν. καθάπερ γὰρ ἐν βουλευτηρίῳ τῇ
ἑαυτῆς ψυχῇ δεινοὺς ὁρῶσα συμβούλους φύσιν τε καὶ
γένεσιν καὶ φιλοτεκνίαν καὶ τέκνων στρέβλας, δύο
ψήφους κρατοῦσα ἡ μήτηρ, θανατηφόρον τε καὶ σω-
τήριον, ὑπὲρ τέκνων, οὐκ ἐπέγνω τὴν σώζουσαν ἑπτὰ
υἱοὺς πρὸς ὀλίγον χρόνον σωτηρίαν, ἀλλὰ τῆς θεοσε-
βοῦς Ἀβραὰμ καρτερίας ἡ θυγάτηρ ἐμνήσθη. <187>
ὦ μῆτερ ἔθνους, ἔκδικε τοῦ νόμου καὶ ὑπερασπίστρια
τῆς εὐσεβείας, καὶ τοῦ δια σπλάγχνων ἀγῶνος ἀθλο-
φόρε, ω ἀρρένων πρὸς καρτερίαν γενναιοτέρα καὶ
ἀνδρῶν πρὸς ὑπομονὴν ἀνδρειοτέρα. καθάπερ γαρ ἡ
τοῦ Νῶε κιβωτὸς ἐν τῷ κοσμοπληθεῖ κατακλυσμῷ

1οῚ

20

25

30

