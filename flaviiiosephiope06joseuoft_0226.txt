170 TOT ΙΟΤΔΑΙΚΟΤ ΠΟΛΕΜΟΥ

καὶ δίκαιος ἀνθρώπων δεσπότης), ἥκει νῦν καιρὸς
ἐπαληθεῦσαι κελεύων τὸ φρόνημα τοῖς ἔργοις. <324>
πρὸς ὃν αὑτοὺς μὴ καταισχύνωμεν, πρότερον μηδὲ
δουλείαν ἀκίνδυνον ὑπομείναντες, νυνὶ δὲ μετὰ δου-
λείας ἑλόμενοι τιμωρίας ἀνηκέστους, εἰ ζῶντες ἐπὶ 5
Ῥωμαίοις ἐσόμεθα· πρῶτοί τε γὰρ πάντων ἀπέστημεν,
καὶ πολεμοῦμεν αὐτοῖς τελευταῖοι. <325> νομίζω δὲ
καὶ παρὰ θεοῦ ’ταύτην ἡμῖν δεδόσθαι χάριν, τοῦ δύ-
νασθαι καλῶς καὶ ἐλευθέρως ἀποθανεῖν, ὅπερ ἄλλοις
οὐκ ἐγένετο παρ’ ἐλπίδα κρατηθεῖσιν. <326> ἡμῖν δὲ 10
πρόδηλος μέν ἐστιν ἡ γενησομένη μεθ’ ἡμέραν ἅλω-

, σις, ἐλευθέρα δ’ ἡ τοῦ γενναίου θανάτου μετὰ τῶν

φιλτάτων αἵρεσις. οὔτε γὰρ τοῦτ’ ἀποκωλύειν oc πο-
λέμιοι δύνανται πάντως εὐχόμενοι ζῶντας ἡμᾶς παρα-
λαβεῖν, οῦθ’ ἡμεῖς ἐκείνους ε”τι νικᾶν μαχόμενοι. 15
(327) ἔδει μὲν γὰρ εὐθὺς ἴσως ἐξ ἀρχῆς, ὅτε τῆς
ἐλευθερίας ἡμῖν ἀντιποιεῖσθαι θελήσασι πάντα καὶ
παρ’ ἀλλήλων ἀπέβαινε χαλεπὰ καὶ παρὰ τῶν πολε-
μίων χείρω, τῆς τοῦ θεοῦ γνώμης στοχάζεσθαι, καὶ
γιγνώσκειν ὅτι τὸ πάλαι φίλον αὐτῷ φῦλον Ἰουδαίων 20
ἀπώλειαν κατέγνωστο· <328> μένων γὰρ εὐμενής, ἢ ,
μετρίως γοῦν ἡμῖν ἀπηχθημένος, οὐκ ἂν τοσούτων
μὲν ἀνθρώπων περιεῖδεν ὄλεθρον, προήκατο δὲ τὴν
ἱερωτάτην αὑτοῦ πόλιν πυρὶ καὶ κατασκαφαῖς πολεμίων.
(329) ἡμεῖς δ’ ἄρα καὶ μόνοι τοῦ παντὸς Ἰουδαίων 25
γένους ἠλπίσαμεν περιέσεσθαι τὴν ἐλευθερίαν φυλά-
ξαντες, ὥσπερ ἀναμάρτητοι πρὸς τὸν θεὸν γενόμενοι

, καὶ μηδεμιᾶς μετασχόντες <παρανομίας>, οἳ καὶ τοὺς

ἄλλους ἐδιδάξαμεν. <33Ο> τοιγαροῦν ὁρᾶτε πῶς ἡμᾶς
ἐλέγχει μάταια προσδοκήσαντας, κρείττονα τῶν ἐλπίτ 30
δων τὴν ἐν τοῖς δεινοῖς ἀνάγκην, ἐπαγαγών. <331>

