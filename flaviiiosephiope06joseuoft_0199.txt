ΛΟΓΟΣ ΕΒΔοΜοΣ 143

ἑαυτῶν ἀπωλείας ἀποχρώμενος, θεᾶται κατὰ τὴν πο-
ρείαν ποταμοῦ φύσιν ἀξίαν ἱστορηθῆναι. <97> ῥεῖ
μὲν γὰρ μέσος ’Λρκαίας τῆς Ἀγρίππα βασιλείας καὶ
Ῥαφαναίας, ἔχει δὲ θαυμαστὴν ἰδιότητα· <98> πολὺς
5γὰρ ὢν ὅτε ῥεῖ, καὶ κατὰ τὴν φορὰν οὐ σχολαῖος,
ἔπειτα δὲ πᾶς ἐκ τῶν πηγῶν ἐπιλείπων ἓξ, ἡμερῶν
ἀριθμόν, ξηρὸν παραδίδωσιν ὁρᾶν τὸν τόπον, <99>
εἷθ’ ὥσπερ οὐδεμιᾶς γενομένης μεταβολῆς ὅμοιος κατὰ
τὴν ἑβδόμην ἐκδίδωσι. καὶ ταύτην ἀεὶ τὴν τάξιν ἀκρι-
Ὶ 10 βῶς τετήρηται διαφυλάττων· ὅθεν δὴ καὶ Σαββατικὸν
αὐτὸν κεκλήκασιν, ἀπὸ τῆς ἱερᾶς τῶν Ἰουδαίων ἐβδό-
μης οὕτως ὀνομάσαντες.
<100> ὁ δὲ τῶν Ἀντιοχέων δῆμος ἐπεὶ πλησίον
ὄντα Τίτον ἐπυνθάνοντο, μένειν μὲν ἐντὸς τειχῶν ὑπὸ
15 χαρᾶς οὐχ ὑπέμενον, ἔσπευδον δ’ ἐπὶ τὴν ὑπάντησιν,
<101> καὶ τριάκοντα σταδίων ἐπὶ πλέον προῆλθον,
οὐκ ἄνδρες μόνον ἀλλὰ καὶ γυναίων πλῆθος ἅμα παισί,
τῆς πόλεως ἐκχεόμενοι. <102> κάπειδήπερ ἐθεάσαντο
προσιόντα, παρὰ τὴν ὁδὸν ἑκατέρωθεν καταστάντες
20 τάς τε δεξιὰς προύτεινον προσαγορεύοντες, καὶ παν-
τοιόις ἐπιφημίσμασι χρώμενοι συνυπέστρεφον. <103>
συνεχὴς δ’ ἧν αὐτῶν παρὰ πάσας ἅμα τὰς εὐφημίας
δέησις ἐκβαλεῖν τῆς πόλεως τοὺς Ἰουδαίους. <104> Τίτος
μὲν οὗν οὐδὲν ἐνέδωκε πρὸς ταύτην τὴν δέησιν, ἀλλ’
25 ἡσυχῇ τῶν λεγομένωνέπήκουεν· ἐπ’ ἀδήλῳ δὲ τῷ τί
φρονεῖ καὶ τί ποιήσει πολὺς καὶ χαλεπὸς τοῖς Ἰου-
δαίοις ὁ φόβος ἦν. <105> οὐδὲ γὰρ ὑπέμεινεν ἐν
Ἀντιοχείᾳ Τίτος, ἀλλ’ εὐθὺς ἐπὶ τὸ Ζεῦγμα τὸ κατὰ
τὸν Εὐφράτην συνέτεινε τὴν πορείαν, ἔνθα δὴ καὶ
30 παρὰ τοῦ Πάρθων βασιλέως Βολογέσου πρὸς αὐτὸν
ἧκον στέφανον χρυσοῦν ἐπὶ τῇ κατὰ τῶν Ἰουδαίων

