ΛΟΓΟΣ ΔΕΥΤΕΡΟΣ 277

λιστα δὲ γυναικῶν. <213> οὕτω δ’ ἡμερότητα καὶ
φιλανθρωπίαν ἡμᾶς ἐπαίδευσεν ὡς οὐδὲ τῶν ἀλόγων
ζῴων ὠλιγώρησεν, ἀλλὰ μόνην μὲν ἀφῆκε τούτων
χρῆσιν τὴν νόμιμον, πᾶσαν δ’ ἑτέραν ἐκώλυσεν. ἃ δ’
5 ὥσπερ ἱκετεύοντα προσφεύγει ταῖς οἰκίαις, ἀπεῖπεν
ἀνελεῖν. οὐδὲ νεοττοῖς ἐπέτρεψε τοὺς γονέας αὐτῶν
συνεξαιρεῖν, φείδεσθαι δὲ κάν τῇ πολεμίᾳ τῶν ἐργα-
ζομένων ζςόων, καὶ μὴ φονεύειν. <214> οὕτω παντα-
χόθεν τὰ πρὸς ἐπιείκειαν περιεσκέψατο, διδασκαλικοῖς
10 μὲν τοῖς προειρημένοις χρησάμενος νόμοις, τοὺς δ’ αὗ
κατὰ τῶν παραβαινόντων τιμωρητικοὺς τάξας ἄνευ
προφάσεως· <215> ζημία γὰρ ε’πὶ τοῖς πλείστοις τῶν
παραβαινόντων ἐστὶ θάνατος, ἂν μοιχεύσῃ τις, ἂν
βιάσηται κόρην, ἂν ἄρρενι τολμήσῃ πεῖραν προσφέ-
15 ρειν, ἂν ὑπομείνῃ παθεῖν ὁ πειρασθείς. ἔστι δὲ καὶ
ἐπὶ δούλοις ὁμοίως ὁ νόμος ἀπαραίτητος. <216> ἀλλὰ
καὶ περὶ μέτρων εἴ τις κακουργήσειεν ἢ σταθμῶν, ἢ
περὶ πράσεως ἀδίκου καὶ δόλῳ γενομένης, κᾶν ὑφέ-
ληταί τις ἀλλότριον, κᾶν ὃ μὴ κατέθηκεν ἀνέληται·
20 πάντων εἰσὶ κολάσεις, οὐχ οἷαι παρ’ ἑτέροις, ἀλλ’ ἐπὶ
τὸ μεῖζον. (217) περὶ μὲν γὰρ γονέων ἀδικίας ἢ τῆς
εἰς τὸν θεὸν ἀσεβείας, κᾶν μελλήσῃ τις, εὐθέως ἀπόλ-
λυται. τοῖς μέντοι γε κατὰ τοὺς νόμους πάντα πράτ-
τουσι τὸ γέρας ἐστὶν οὐκ ἄργυρος οὐδὲ χρυσός, οὐ
25 μὴν οὐδὲ κοτίνου στέφανος ἢ σελίνου καὶ τοιαύτη τις
ἀνακήρυξις, <218> ἀλλ’ αὐτὸς ἕκαστος αὑτῷ τὸ συνει-
δὸς ἔχων μαρτυροῦν πεπίστευκε, τοῦ μὲν νομοθέτου
προφητεύσαντος, τοῦ δὲ θεοῦ τὴν πίστιν ἰσχυρὰν
· παρεσχηκότος, ὅτι τοῖς τοὺς νόμους διαφυλάξασι, κᾶν
30 εἰ δέοι θνήσκειν ὑπὲρ αὐτῶν, προθύμως ἀποθανοῦ-
σιν ἔδωκεν ὁ θεὸς γενέσθαι τε πάλιν καὶ βιόν ἀμείνω

30

