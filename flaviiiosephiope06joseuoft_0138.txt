82 TOT IOTAAIKOT ΠΟΛΕΜΟΥ

σοῦ κρίσει τὸν θάνατον ’ᾑρημένονῖ <58> ταῦτ’ εἰπών,
καὶ τῇ μὲν ἀριστερᾷ χειρὶ τὸν θυρεὸν ὑπὲρ τῆς κε-
φαλῆς προανατείνας, τῇ δεξιᾷ δὲ τὸ ξίφος σπασάμε-
νος, ἐχώρει πρὸς τὸ τεῖχος, μάλιστα περὶ ὥραν τῆς
ἡμέρας ἕκτην. <59> εἵποντο δ’ αὐτῷ καὶ τῶν ἄλλων 5
ἕνδεκα μόνοι ζηλωταὶ τῆς ἀνδρείας γενόμενοι. προῆγε
δὲ πολὺ πάντων ὀ ἀνὴρ ὁρμῇ τινι δαιμονίῳ χρώμε-
νος. <60> 015 φρουροὶ δ’ ἀπὸ τοῦ τείχους κατηκόντιζόν
τ’ αὐτοὺς καὶ βέλεσι πάντοθεν ἀπείροις ἔβαλλον, καὶ
πέτρας ἐξαισίους κατεκύλιον, αἳ τῶν μὲν ἕνδεκα παρέ- 10
συραν ἐνίους, <61> ὁ δὲ Σαβῖνος ἀπαντῶν τοῖς ἀφιε-
μένοις καὶ καταχωννύμενος ὑπὸ τῶν βελῶν οὐ πρό-
τερον ἐπέσχε τὴν ὁρμὴν ἢ γενέσθαι τ’ ἐπ’ ἄκρῳ καὶ
τρέψασθαι τοὺς πολεμίους· <62> καταπλαγέντες γὰρ
αὐτοῦ τήν τε δύναμιν οἱ Ἰουδαῖοι καὶ τὸ παράστημα ι5
τῆς ψυχῆς, ἅμα δὲ καὶ πλείους ἀναβεβηκέναι δόξαν-
τες, ἐτράπησαν. <63> ἔνθα δὴ καταμέμψαιτ’ ἄν τις
ὡς φθονερὰν ἐπὶ ταῖς ἀρεταῖς τὴν τύχην καὶ κολού-
ουσαν ἀεὶ τά παράδοξα τῶν κατορθωμάτων. <64> ὁ
γοῦν ἀνὴρ οὗτος ὅτ’ ἐκράτησε τῆς ἐπιβολῆς ἐσφάλη, 20
καὶ πταίσας πρός τινι πέτρᾳ πρηνὴς ἐπ’ αὐτὴν μετὰ
μεγίστου ψόφου κατέπεσεν. ἐπιστραφέντες δ’ οἱ Ἰου-
δαῖοι, καὶ κατιδόντες μόνον τ’ αὐτὸν καὶ πεπτωκότα,
πάντοθεν ἔβαλλον. <65> ὃ δ’ εἰς γόνυ διαναστὰς καὶ
προκαλυψάμενος τὸν θυρεόν, τὸ μὲν πρῶτον ἠμύνατο 25
καὶ πολλοὺς τῶν πλησιασάντων ἔτρωσεν, <66> αὖθις
δ’ ὑπὸ πλήθους τραυμάτων παρῆκε τὴν δεξιάν, καὶ
τέλος, πρὶν ἀποδοῦναι τὴν ψυχήν, κατεχώσθη τοῖς
βέλεσιν, ἀνὴρ ἄξιος μὲν ἀμείνονι χρῆσθαι δι’ ἀνδρείαν
τύχῃ, πεσὼν δὲ τῆς ἐπιβολῆς ἀναλόγως. <67> τῶν 30
δ’ ἄλλων τρεῖς μὲν τοὺς ἤδη πρὸς τοῖς ἄκροις ὄντας

 

