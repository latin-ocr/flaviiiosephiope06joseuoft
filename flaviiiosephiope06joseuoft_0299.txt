10

15

⁷ 20

25

30

ΛΟΓΟΣ ΔΕΥΤΕΡΟΣ 243

προσέταξεν· ὅ τε μετὰ ταῦτα κατασκευάσας τὸν ναὸν
τὸν ἐν Ἱεροσολύμοις Σολομὼν πάσης ἀπέσχετο τοιαύ-
της περιεργίας οἵαν συμπέπλακεν Ἀπίων. <13> ἀκοῦ-
σαι δέ φησι τῶν προσβυτέρων ὅτι Μωυσῆς ἦν ‘Hm-
πολίτης, δηλονότι νεώτερος μὲν ὢν αὐτός, ἐκείνοις δὲ
πιστεύσας τοῖς διὰ τὴν ἡλικίαν ἐπισταμένοις αὐτὸν
καὶ συγγενομένοις. < 14> καὶ περὶ μὲν Ὁμήρου τοῦ
ποιητοῦ, γραμματικὸς ὢν αὐτὸς οὐκ ἂν ἔχοι τίς αὐ-
τοῦ πατρίς ε’στι διαβεβαιωσάμενος εἰπεῖν, οὐδὲ περὶ“
Πυθαγόρου μόνον οὐκ ἐχθὲς καὶ πρῴην γεγονότος·
περὶ δὲ Μωυσέος, τοσούτῳ πλήθει προάγοντος ἐκεί-
νους ἐτῶν, οὕτως ἀποφαίνεται ῥᾳδίως πιστεύων ἀκοῇ
πρεσβυτέρων, ὡς δῆλός ἐστι καταψευσάμενος. <15>
τὰ δὲ δὴ τῶν χρόνων ἐν οἷς φησι τὸν Μωυσῆν ἐξα-
γαγεῖν τοὺς λεπρῶντας καὶ τυφλοὺς καὶ τὰς βάσεις
πεπηρωμένους, σφόδρα δὴ τοῖς πρὸ αὐτοῦ συμπεφώ-
νηκεν, ὡς οἶμαι, ὁ γραμματικὸς ὁ ἀκριβής. < 16>
Μανεθὼν μὲν γὰρ κατὰ τὴν Τεθμώσιος βασιλείαν
ἀπαλλαγῆναί φησιν ἐξ Αἰγύπτου τοὺς Ἰουδαίους, πρὸ
ἐτῶν τριακοσίων ἐνενήκοντα τριῶν τῆς εἰς ’Ἄργος
Δαναοῦ φυγῆς, Λυσίμαχος δὲ κατὰ Βόκχοριν τὸν
βασιλέα, τουτέστι πρὸ ἐτῶν χιλίων ἑπτακοσίων, Μό-
λων δὲ καὶ ἄλλοι τινὲς ὡς αὐτοῖς ἔδοξεν· <17> ὁ δέ
γε πάντων πιστότατος Ἀπίων ὡρίσατο τὴν ἔξοδον
ἀκριβῶς, κατά τὴν ἑβδόμην ὀλυμπιάδα, καὶ ταύτης
ετος εἶναι πρῶτον ἐν ω, φησί, Καρχηδόνα Φοίνικες
ε’κτισαν. τοῦτο δε πάντως προσέθηκε, τὸ Καρχηδόνα,
τεκμήριον οἰόμενος αὑτῷ γενέσθαι τῆς ἀληθείας ε’ν-
αργέστατον· οὐ συνῆκε δε καθ’ ἑαυτοῦ τὸν ἔλεγχον
ἐπισπώμενος. <18> εἰ γὰρ περὶ τῆς ἀποικιας πιστεύειν

δεῖ ταῖς Φοινίκων ἀναγραφαῖς, ἐν ἐκείναις Εἴρωμος
16*

