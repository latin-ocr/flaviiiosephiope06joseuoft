10

11

196 ΚΑΤΑ ΑΠῙΩΝΟΣ

πρώτοις γὰρ δέδωκα τὰ βιβλία, καὶ μετ’ ἐκείνους πολ-
λοῖς μὲν Ῥωμαίων τοῖς συμπεπολεμηκόσι, πολλοῖς δὲ
τῶν ἡμετέρων ἐπίπρασκον, ἀνδράσι καὶ τῆς ’Ἑλληνικῆς
σοφίας μετεσχηκόσιν, ὧν ἐστιν Ἰούλιος Ἀρχέλαος,
“Ηρώδης ὁ σεμνότατος, καὶ αὐτὸς ὁ θαυμασιώτατος 5
βασιλεὺς Ἀγρίππας. <52> οὗτοι μὲν οὖν ἅπαντες ἐμαρ-
τύρησαν ὅτι τῆς ἀληθείας προύστην ἐπιμελῶς, οὐκ ἂν
ὑποστειλάμενοι ’καὶ σιωπήσαντες, εἴ τι κατ’ ἄγνοιαν ἢ
χαριζόμενος μετέθηκα τῶν γεγονότων ἢ παρέλιπον·
<53> φαῦλοι δέ τινες ἄνθρωποι διαβάλλειν μου τὴν ιο
ἱστορίαν ἐπικεχειρήκασιν, ὥσπερ ἐν σχολῇ μειρακίων
γύμνασμα προκεῖσθαι νομίζοντες κατηγορίας παραδό-
ξου καὶ διαβολῆς, δέον ἐκεῖνο γιγνώσκειν, ὅτι δεῖ τὸν
ἄλλοις παράδοσιν πράξεων ἀληθινῶν ὑπισχνούμενον
αὐτὸν ἐπίστασθαι ταύτας πρότερον ἀκριβῶς, ἢ παρη- 15
κολουθηκότα τοῖς γεγονόσιν ἢ παρὰ τῶν εἰδότων
πυνθανόμενον· <54> ὅπερ ἐγὼ μάλιστα περὶ ἀμφοτέ-
ρας νομίζω πεποιηκέναι τὰς πραγματείας. τὴν μὲν
γὰρ ἀρχαιολογίαν, ὥσπερ ἔφην, ἐκ τῶν ἱερῶν γραμ-
μάτων μεθηρμήνευκα, γεγονὼς ἱερεὺς ἐκ γένους καὶ 20
μετεσχηκὼς τῆς φιλοσοφίας τῆς ἐν ἐκείνοις τοῖς γράμ-
μασι· <55> τοῦ δὲ πολέμου τὴν ἱστορίαν ἔγραψα ’
πολλῶν μὲν αὐτουργὸς πράξεων, πλείστων δ’ αὐτόπτης
γενόμενος, ὅλως δὲ τῶν λεχθέντων ἢ πραχθέντων οὐδ’
ὁτιοῦν ἀγνοήσας. <56> πῶς οὗν οὐκ ἂν θρασεῖς τις 25
ἡγήσαιτο τοὺς ἀνταγωνίζεσθαί μοι περὶ τῆς ἀληθείας
ἐπικεχειρηκότας; οἳ κᾶν τοῖς τῶν αὐτοκρατόρων ὑπο-
μνήμασιν ἐντυχεῖν λέγωσιν, ἀλλ’ οὔ γε καὶ τοῖς ἡμε-
τέροις τῶν ἀντιπολεμούντων πράγμασι παρέτυχον.

<57> περὶ μὲν οὖν τούτων ἀναγκαίαν ἐποιησάμην 30
τὴν παρέκβασιν, ἐπισημήνασθαι βουλόμενος τῶν ἐπαγ-

