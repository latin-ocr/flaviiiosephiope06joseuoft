120 ΤΟΥ ῙοΤΔΑῐΚοΤ ΠΟΛΕΜΟΥ

πεζὸν ἀποσφάξαντες εὐθέως ἔσυραν περὶ τὴν πόλιν,
ὥσπερ ἑνὶ σώματι πάντας Ῥωμαίους ἀμυνόμενοι, <360>
ὁ δ’ ἱππεὺς ὠφέλιμόν τι αὐτοῖς πρὸς σωτηρίαν ὑπο-
θήσεσθαι λέγων ἀνάγεται πρὸς Σίμωνα· παρ’ ᾧ μηδὲν
εἰπεῖν ἔχων Ἀρδάλῳ τινὶ τῶν ἡγεμόνων παραδίδοται 5
κολασθησόμενος. <361> ὃ δ’ αὐτὸν ὀπίσω τὼ χεῖρε
δήσας καὶ ταινίᾳ τοὺς ὀφθαλμοὺς ἀντικρὺ τῶν Ῥω-
μαίων προήγαγεν ὡς καρατομήσων· φθάνει δ’ ἐκεῖνος
εἰς τοὺς Ῥωμαίους διαφυγών, ἐν ὅσῳ τὸ ξίφος ἐσπά-
σατο ὁ Ἰουδαῖος. <362> τοῦτον διαφυγόντα ἐκ τῶν 10
πολεμίων ἀνελεῖν μὲν οὐχ ὑπέμεινε Τίτος, ἀνάξιον δὲ
Ῥωμαίων εἶναι στρατιώτην κρίνας ὅτι ζῶν ἐλήφθη,
τά θ’ ὅπλ’ ἀφείλετο καὶ τοῦ τάγματος ἐξέβαλεν, ἅπερ
’ἦν αἰσχυνομένῳ θανάτου χαλεπώτερα.

<363> τῇ δ’ ἑξῆς Ῥωμαῖοι τρεψάμενοι τοὺς λῃστὰς 15
ἐκ τῆς κάτω πόλεως τὰ μέχρι τοῦ Σιλωὰμ πάντ’ ἐνέ-
πρησαν. καὶ τοῦ μὲν ἄστεος ἥδοντο δαπανωμένου,
τῶν δ’ ἁρπαγῶν διημάρτανον, ἐπειδὴ πάνθ’ οἱ στασι-
ασταὶ προκενοῦντες ἀνεχώρουν εἰς τὴν ἄνω πόλιν.
<364> ἦν γὰρ αὐτοῖς μετάνοια μὲν οὐδεμία τῶν κα- 20
κῶν, ἀλαζονεία δ’ ὡς ἐπ’ ἀγαθοῖς. καιομένην γοῦν
ἀφορῶντες τὴν πόλιν, ἱλαροῖς τοῖς προσώποις εὔθυμοι
τὴν τελευτὴν προσδέχεσθαι ἔλεγον, πεφονευμένου μὲν
τοῦ δήμου, κεκαυμένου δὲ τοῦ ναοῦ, φλεγομένου δὲ
ἄστεος, μηδὲν καταλιπόντες τοῖς πολεμίοις. <365> οὐ 25
μὴν ὅ γε Ἰώσηπος ἐν ἐσχάτοις ἱκετεύων αὐτοὺς ὑπὲρ
τῶν λειψάνων τῆς πόλεως ἔκαμνεν, ἀλλὰ πολλὰ μὲν
πρὸς τὴν ὠμότητα καὶ τὴν ἀσέβειαν εἰπών, πολλὰ δὲ
συμβουλεύσας πρὸς σωτηρίαν, οὐδὲν τοῦ χλευασθῆναι
πλέον ἀπηνέγκατο. (366) ἐπεὶ δ’ οὔτε παραδοῦναι 30
διὰ τὸν ὅρκον ἑαυτοὺς ὑπέμενον οὔτε πολεμεῖν ἐξ

