36 ΤΟΤ ΙΟΤΔΑΙΚΟΤ ΠΟΛΕΜΟΥ

σθαι δυναμένας τὰς ἑλεπόλεις προσῆγον, <276> καὶ
Τίτος ἐγγυτέρω τάφετήρια διαστήσας, ὡς μὴ τοὺς
κριοὺς εἴργοιεν ἀπὸ τοῦ τείχους, ἐκέλευσε τύπτειν.
<277> τριχόθεν δ’ ἐξαισίου κτύπου περιηχήσαντος
αἰφνιδίως τὴν πόλιν, κραυγή τε παρὰ τῶν ἔνδον ἤρθη, 5
καὶ τοῖς στασιασταῖς ἴσον ἐμπίπτει δέος. κοινὸν δ’
ἑκάτεροι τὸν κίνδυνον ἰδόντες κοινὴν ἐπενόουν ήδη
ποιεῖσθαι καὶ - τὴν ἄμυναν. <278> διαβοώντων δὲ
πρὸς ἀλλήλους τῶν διαφόρων ὡς πάντα πράττοιεν
ὑπὲρ τῶν πολεμίων, δέον, εἰ καὶ μὴ διηνεκῆ δίδωσιν 10
αὐτοῖς ὁμόνοιαν ὁ θεός, ἐν γοῦν τῷ παρόντι τὴν πρὸς
ἀλλήλους φιλονικίαν ὑπερθεμένους κατὰ Ῥωμαίων
συνελθεῖν, κηρύττει μὲν ἄδειαν ὁ Σίμων τοῖς ἀπὸ τοῦ
ἱεροῦ παρελθεῖν ἐπὶ τὸ τεῖχος, ἐπιτρέπει δὲ καίπερ
ἀπιστῶν ὁ Ἰωάννης. <279> οἳ δὲ τοῦ μίσους καὶ τῶν 15
ἰδίων διαφορῶν λαβόντες ἀμνηστίαν ἓν σῶμα γίγνον-’
ται, καὶ τὸ μὲν τεῖχος περισχόντες ἀπ’ αὐτοῦ πυρά τε
παμπληθῆ κατὰ τῶν μηχανημάτων ἐνίεσαν καὶ τοὺς
ἐπιβρίθοντας τὰς ἑλεπόλεις ἀδιαλείπτως ἔβαλλον, <280>
οἱ τολμηρότεροι δὲ κατὰ στίφη προπηδῶντες τὰ γέρρα 20
τῶν μηχανημάτων ἐσπάραττον, καὶ τοῖς ἐπ’ αὐτῶν
προσπίπτοντες ἐπιστήμῃ μὲν ὀλίγα τόλμῃ δὲ τὰ πλείω
περιεγένοντο. <281> προσεβοήθει δὲ τοῖς πονοῦσιν
αὐτὸς ἀεὶ Καῖσαρ , καὶ παρ’ ἑκάτερον τῶν ὀργάνων ,
τούς θ’ ἱππέας καὶ τοὺς τοξότας διαστήσας εἶργε μὲν 25
τοὺς τὸ πῦρ ἐπιφέροντας, ἀνέστελλε δὲ τοὺς ἀπὸ τῶν
πύργων βάλλοντας, ἐνεργοὺς δ’ ἐποίει τὰς ἑλεπόλεις.
<282> οὐ μὴν ταῖς πληγαῖς ὑπήκουε τὸ τεῖχος, εἰ μὴ
καθ’ ὅσον’ὁ τοῦ πεντεκαιδεκάτου τάγματος κριὸς γω-
νίαν διεκίνησε πύργου. τὸ δὲ τεῖχος ἀκέραιον ἧν·30ι
<283> οὐδὲ γὰρ εὐθέως συνεκινδύνευε τῷ πύργῳ

