1

130 ΤΟΤ ΙΟΥΔΑΙΚΟΤ ΠΟΛΕΜΟΥ

μεγάλη δόξα τῆς θρησκείας ἤρκεσέ τι πρὸς ἀπώλειαν
αὐτῇ. τοιοῦτο μὲν δὴ τὸ τέλος τῆς Ἱεροσολύμων
πολιορκίας.

ΛΟΓΟΣ ΕΒΔΟΜΟΣ.

<1> Ἐπεὶ δ’ οὔτε φονεύειν οὔτε διαρπάζειν εἶχεν
ἡ στρατιὰ πάντων τοῖς θυμοῖς ἐπιλιπόντων (οὐ γὰρ
δή γε φειδοῖ τινος ἔμελλον ἀφέξεσθαι δρᾶν ἔχοντες),
κελεύει Καῖσαρ ἤδη τήν τε πόλιν ἅπασαν καὶ τὸν
νεὼν κατασκάπτειν, πύργους μὲν ὅσοι τῶν ἄλλων
ὑπερανεστήκεσαν καταλιπόντας, Φασάηλον Ἱππικὸν
Μαριάμμην, <2> τεῖχος δ’ ὅσον ἧν ἐξ ἑσπέρας τὴν
πόλιν περιέχον, τοῦτο μὲν ὅπως εἴη τοῖς ὑπολειφθη-
σομένοις φρουροῖς στρατόπεδον, τοὺς πύργους δ’ ἵνα
τοῖς ἔπειτα σημαίνωσιν οἵας πόλεως καὶ τίνα τρόπον
ὀχυρᾶς οὕτως ἐκράτησεν ἡ Ῥωμαίων ἀνδραγαθία.
<3> τὸν δ’ ἄλλον ἅπαντα τῆς πόλεως περίβολον οὕτως
ἐξωμάλισαν οἱ κατασκάπτοντες ὡς μηδὲ πώποτ’ οίκη-
θῆναι πίστιν ἂν ἔτι παρασχεῖν τοῖς προσελθοῦσι.

<4> τοῦτο μὲν οὗν τὸ τέλος ἐκ τῆς τῶν νεωτερι-

σάντων ἀνοίας Ἱεροσολύμοις ἐγένετο, λαμπρᾷ τε πόλει 2

καὶ παρὰ πᾶσιν ἀνθρώποις διαβοηθείσῃ· <5> Καῖσαρ
δὲ φυλακὴν μὲν αὐτόθι καταλιπεῖν ἔγνω τῶν ταγμά-
των τὸ δέκατον καί τινας ἴλας ἱππέων καὶ ,λόχους
πεζῶν, πάντα δ’ ἤδη τά τοῦ πολέμου διῳκηκὼς ἐπαι-
νέσαι τε σύμπασαν ἐπόθει τὴν στρατιὰν ἐπὶ τοῖς
κατωρθωμένοις καὶ τὰ προσήκοντα γέρα τοῖς ἀριστεύ-
σασιν ἀποδοῦναι. <6> ποιηθέντος οὖν αὐτῷ μεγάλου

5

10]

15

25

