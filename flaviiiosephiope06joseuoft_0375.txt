ΕΙΣ ΜΑΚΚΑΒΑΙΟΤΣ 319

γὰρ καὶ ἀσθενόψυχοι καὶ φιλογονώτεραι ὑπάρχουσιν
αἱ μητέρες, τοσούτῳ μᾶλλόν εἰσι φιλοτεκνότεραι.
<176> πασῶν δὲ τῶν μητέρων ἐγένετο ἡ τῶν ἑπτὰ
μήτηρ φιλοτεκνοτέρα, ἥτις ἑπτὰ κυοφοριάις τὴν πρὸς
5 αὐτοὺς ἐπιφυτευομένη φιλοστοργίαν, καὶ διὰ πολλὰς
τὰς καθ’ ἕκαστον αὐτῶν ὀδύνας ἠναγκασμένη τὴν είς
αὐτοὺς ἔχειν συμπάθειαν, διὰ τὸν πρὸς θεὸν φόβον
ὑπερεῖδε τὴν τῶν τέκνων πρόσκαιρον σωτηρίαν. <177>
οὐ μήν γε ἀλλὰ καὶ διὰ τὴν καλοκαγαθίαν τῶν υἱῶν
ιο καὶ τὴν πρὸς τὸν νόμον αὐτῶν εὐπείθειαν μείζω τὴν
ἐν αὐτοῖς εἶχε φιλοστοργίαν· <178> δίκαιοί τε γὰρ
ἦσαν καὶ σώφρονες καὶ μεγαλόψυχοι καὶ φιλάδελφοι
καὶ φιλομήτορες οὕτως ὥστε καὶ μέχρι θανάτου τὰ
νόμιμα φυλάσσοντας πείθεσθαι αὐτῇ. <179> ἀλλ’ ὅμως
15 καίπερ τοσούτων ὄντων [περὶ] τῶν [τὴν φιλοτεκνίαν]
εἰς συμπάθειαν ἑλκόντων τὴν μητέρα, ἐπ’ οὐδενὸς
αὐτῶν τὸν λογισμὸν αὐτῆς αἱ παμποίκιλοι βάσανοι
ἴσχυσαν μετατρέψαι, ἀλλὰ καὶ καθ’ ἕνα παῖδα καὶ
ὁμοῦ πάντας ἡ μήτηρ ἐπὶ τὸν ὑπὲρ τῆς εὐσεβείας
” 20 προετρέπετο θάνατον. <180> ὦ φύσις ἱερά, καὶ φίλτρα
γονέων, καὶ σύνεσις φιλόστοργε, καὶ τροφεῖα, καὶ μη-
τέρων ἀδάμαστα πάθη. καθ’ ἕνα στρεβλούμενον καὶ
φλεγόμενον ὁρῶσα ἡ μήτηρ οὐ μετεβάλετο διὰ τὴν
εὐσέβειαν. <181> τὰς σάρκας τῶν τέκνων ἑώρα περὶ
25 τὸ πῦρ τηκομένας, καὶ τοὺς τῶν ποδῶν καὶ χειρῶν
δακτύλους ἐπὶ γῆς σπαίροντας, καὶ τὰς τῶν κεφαλῶν
μέχρι τῶν περὶ τὰ γένεια σάρκας ὥσπερ προσωπεῖα
προκειμένας. <182> ὦ πικροτέρων νῦν μήτηρ πόνων
πειραθεῖσά ὑπὲρ τῶν ἐπ’ αὐτοῖς ὠδίνων, ὦ μόνη γυνὴ
30 τὴν εὐσέβειαν ὁλόκληρον ἀποκυήσασα· οὐ μετέτρεψέ
σε πρωτότοκος ἀποπνέων, οὐδὲ δεύτερος εἰς σὲ οἰκτρὸν

