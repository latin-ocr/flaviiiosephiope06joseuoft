23

222 ΚΑΤΑ ΑΠῙΩΝΟΣ

τοῖς εἰρημένοις χρόνοις μήτε γεωργίας ἅπτεσθαι μήτε
ἄλλης ἐπιμελεῖσθαι λειτουργίας μηδεμιᾶς, ἀλλ’ ἐν τοῖς
ἱεροῖς ἐκτετακότες τὰς χεῖρας εὔχεσθαι μέχρι τῆς ἑσπέ-
ρας, <210> εἰσιόντος εἰς τὴν πόλιν Πτολεμαίου τοῦ
Λάγου μετὰ τῆς δυνάμεως, καὶ τῶν ἀνθρώπων ἀντὶ 5
τοῦ φυλάττειν τὴν πόλιν διατηρούντων τὴν ἄνοιαν, ἡ
μὲν πατρὶς εἰλήφει δεσπότην πικρόν, ὁ δὲ νόμος ἐξη-
λέγχθη φαῦλον ’ἔχων ἐθισμόν. <211> τὸ δὲ συμβὰν
πλὴν ἐκείνων τοὺς ἄλλους πάντας δεδίδαχε τηνικαῦτα
φυγεῖν ἐνύπνια καὶ τὴν περὶ τοῦ νόμου παραδεδομέ- 10
νην ὑπόνοιαν,’ ἡνίκ’ ἂν τοῖς ἀνθρωπίνοις λογισμοῖς ’
περὶ τῶν διαπορουμένων ἐξασθενήσωσιν.’ <212> τοῦτο
μὲν Ἀγαθαρχίδῃ καταγέλωτος ἄξιον δοκεῖ· τοῖς δὲ μὴ
μετὰ δυσμενείας ἐξετάζουσι φαίνεται μέγα καὶ πολλῶν

ἄξιον ἐγκωμίων, εἰ καὶ σωτηρίας καὶ πατρίδος ἄνθρω- 15 .

ποί τινες νόμων φυλακὴν καὶ τὴν πρὸς θεὸν εὐσέβειαν
ἀεὶ προτιμῶσιν.
<213> ὅτι δ’ οὐκ ἀγνοοῦντες ἔνιοι τῶν συγγρα-

-φέων τὸ ἔθνος ἡμῶν, ἀλλ’ ὑπὸ φθόνου τινὸς ἢ δι’

ἄλλας αἰτίας οὐχ ὑγιεῖς τὴν μνήμην παρέλιπον, τεκμή- 20
ριον οἶμαι παρέξειν. Ἱερώνυμος γὰρ ὁ τὴν περὶ τῶν
διαδόχων ἱστορίαν συγγεγραφὼς κατὰ τὸν αὐτὸν μὲν
ἦν Ἑκαταίῳ χρόνον, φίλος δ’ ὢν Ἀντιγόνου τοῦ ’βα-
σιλέως τὴν Συρίαν ἐπετρόπευεν. <214> ἀλλ’ ὅμως
Εκαταῖος μὲν καὶ βιβλίον ἔγραψε περὶ ἡμῶν, Ἱερώνυ- 25
μος δ’ οὐδαμοῦ κατὰ τὴν ἱστορίαν ἐμνημόνευσε, καί-
τοι σχεδὸν ἐν τοῖς τόποις διατετριφώς. τοσοῦτον αἱ
προαιρέσεις τῶν ἀνθρώπων διήνεγκαν· τῷ μὲν γὰρ
ἐδόξαμεν καὶ σπουδαίας εἶναι μνήμης ἄξιοι, τςό δὲ
πρὸς τὴν ἀλήθειαν πάντως τι πάθος οὐκ εὔγνωμον 30
ἐπεσκότησεν. <215> ἀρκοῦσι δ’ ὅμως εἰς τὴν ἀπόδειξιν

