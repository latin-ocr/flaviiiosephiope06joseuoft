202 ΚΑΤΑ ΑΠΙΩΝ ΟΣ

μυριάσι προσεδρεύσαντα τοῖς τείχεσιν· ἐπεὶ δὲ τῆς
πολιορκιάς ἀπέγνω, ποιήσασθαι συμβάσεις, ἵνα τὴν
Αἴγυπτον ἐκλιπόντες ὅποι βούλονται πάντες ἀβλαβεῖς
ἀπέλθωσι. <89> τοὺς δὲ ἐπὶ ταῖς ὁμολογίαις πανοι-

. κησίᾳ μετὰ τῶν κτήσεων, οὐκ ἐλάττους μυριάδων ὄν-

15

τας εἴκοσι τεσσάρων, ἀπὸ τῆς Αἰγύπτου τὴν ἔρημον
εἰς Συρίαν διοδοιπορῆσαι, <9Ο> φοβουμένους δὲ τὴν
Ἀσσυρίων δυναστείαν (τότε γὰρ ἐκείνους τῆς Ἀσίας

κρατεῖν), ἐν τῇ νῦν Ἰουδαία καλουμένῃ πόλιν οἰκοδο- ¹

μησαμένους τοσαύταις μυριάσιν ἀνθρώπων ἀρκέσου-
σαν, Ἱεροσόλυμα ταύτην ὀνομάσαι. <91> ἐν ἄλλῃ δέ
τινι βίβλῳ τῶν Αἰγυπτιακῶν Μανεθὼν τοῦτό φησι τὸ
ε”θνος τοὺς καλουμένους ποιμένας αἰχμαλώτους ἐν ταῖς
ι”εραῖς αὐτῶν βίβλοις γεγράφθαι, λέγων ὀρθῶς. καὶ
γὰρ τοῖς ἀνωτάτω προγόνοις ἡμῶν τὸ ποιμαίνειν πά-
τριον ἣν, καὶ νομαδικὸν ἔχοντες τὸν βίον οὕτως ἐκα-
λοῦντο ποιμένες. ’<92> αἰχμάλωτοί τε πάλιν οὐκ ἀλό-
γως ὑπὸ τῶν Αἰγυπτίων ἀνεγράφησαν, ἐπειδήπερ ὁ
πρόγονος ἡμῶν Ἰώσηπος ἑαυτὸν ἔφη πρὸς τὸν βασιλέα
τῶν Αἰγυπτίων αἰχμάλωτον εἶναι, καὶ τοὺς ἀδελφοὺς
εἰς τὴν Αἴγυπτον ὕστερον μετεπέμψατο τοῦ βασιλέως
ἐπιτρέψαντος.

ἀλλά περὶ μὲν τούτων ἐν ἄλλοις ποιήσομαι τὴν
ἐξέτασιν ἀκριβεστέραν· <93> νυνὶ δὲ τῆς ἀρχαιότητος
ταύτης παρατίθεμαι τοὺς Αἰγυπτιόυς μάρτυρας. πάλιν
οὖν τὰ τοῦ Μανεθῶνος πῶς ἔχει πρὸς τὴν τῶν χρόνων
τάξιν ὑπογράψω. <94> φησὶ δ’ οὕτω. (μετὰ τὸ ἐξελ-
θεῖν ἐξ Αἰγύπτου τὸν λαὸν τῶν ποιμένων εἰς Ἱερο-
σόλυμα ὁ ἐκβαλὼν αὐτοὺς ἐξ Αἰγύπτου βασιλεὺς Τέ-
θμωσις ἐβασίλευσε μετὰ ταῦτα ἔτη εἴκοσι πέντε καὶ
μῆνας τέσσαρας, καὶ ἐτελεύτησε, καὶ παρέλαβε τὴν

10

15

20

25

30

