8

194 ΚΑΤΑ ΑΠΙΩΝΟΣ

<38> οὐ γὰρ μυριάδες βιβλίων εἰσὶ παρ’ ἡμῖν
ἀσυμφώνων καὶ μαχομένων, δύο δὲ μόνα πρὸς τοῖς
εἴκοσι βιβλία, τοῦ παντὸς ἔχοντα χρόνου τὴν ἀναγρα-
φήν, τὰ δικαίως πεπιστευμένα. <39> καὶ τούτων πέντε
μέν ἐστι τὰ Μωυσέος, ἃ τούς τε νόμους περιέχει καὶ 5 ·
τὴν τῆς ἀνθρωπογονίας παράδοσιν μέχρι τῆς αὐτοῦ
τελευτῆς. οὗτος ὁ χρόνος ἀπολείπει τρισχιλίων ὀλίγον
ἐτῶν. <4Ο> ἀπὸ δὲ τῆς Μωυσέος τελευτῆς μέχρι τῆς
Ἀρταξέρξου τοῦ μετὰ Ξέρξην Περσῶν βασιλέως οὗ
μετὰ Μωυσῆν προφῆται τὰ κατ’ αὐτοὺς πραχθέντα 10
συνέγραψαν ἐν τρισὶ καὶ δέκα βιβλίοις. αἱ δὲ λοιπαὶ
τέτταρες ὕμνους εἰς τὸν θεὸν καὶ τοῖς ἀνθρώποις
ὑποθήκας τοῦ βίου περιέχουσιν. <41> ἀπὸ δὲ Ἀρτα-
ξέρξου μέχρι τοῦ καθ’ ἡμᾶς χρόνου γέγραπται μὲν
ἕκαστα, πίστεως δὲ οὐχ ὁμοίας ἠξίωται τοῖς πρὸ αὐ- 15
τῶν διὰ τὸ μὴ γενέσθαι τὴν τῶν προφητῶν ἀκριβῆ
διαδοχήν. <42> δῆλον δ’ ἐστὶν ἔργῳ πῶς ἡμεῖς πρόσι-
μεν τοῖς ἰδίοις γράμμασι· τοσούτου γὰρ αἰῶνος ἤδη
παρῳχηκότος οὔτε προσθεῖναί τις οὐδὲν οὔτ’ ἀφελεῖν
αὐτῶν οὔτε μεταθεῖναι τετόλμηκεν. πᾶσι δὲ σύμφυτόν 2⁴0
ἐστιν εὐθὺς ἐκ τῆς ,πρώτης γενέσεως Ἰουδαίοις τὸ
νομίζειν αὐτὰ θεοῦ δόγματα, καὶ τούτοις ἐμμένειν,
καὶ ὑπὲρ αὐτῶν, εἰ δέοι, θνήσκειν ἡδέως. <43> ἤδη
οὖν πολλοὶ πολλάκις ἑώρανται τῶν αἰχμαλώτων στρέ-
βλας καὶ παντοίων θανάτων τρόπους ἐν θεάτροις ὑπο- 25
μένοντες ἐπὶ τῷ μηδὲν ῥῆμα προέσθαι παρὰ τοὺς
νόμους καὶ τὰς μετὰ τούτων ἀναγραφάς. <44> ὃ τίς
ἂν ὑπομείνειεν Ἑλλήνων ὑπὲρ αὑτοῦ; ἀλλ’ οὐδ’ ὑπὲρ
τοῦ καὶ πάντα τὰ παρ’ αὐτοῖς ἀσφαλισθῆναι συγγράμ-
ματα τὴν τυχοῦσαν ὑποστήσεται βλάβην· <45> λόγους 30
γὰρ αὐτὰ νομίζουσιν εἶναι κατὰ τὴν τῶν γραψάντων

