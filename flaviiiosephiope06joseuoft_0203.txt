ΛΟΓΟΣ ΕΒΔΟΜΟΣ 147

τῶν θεάτρων διεξελαύνοντες, ὅπως εἴη τοῖς πλήθεσιν
ἡ θέα ῥᾴων. ,
<132> ἀμήχανον δὲ κατὰ τὴν ἀξίαν εἰπεῖν τῶν 5
θεαμάτων ἐκείνων τὸ πλῆθος καὶ τὴν μεγαλοπρέπειαν
5 ἐν ἅπασιν οἷς ἄν τις ἐπινοήσειεν ἢ τεχνῶν ἔργοις ἢ
πλούτου μέρεσιν ἢ φύσεως σπανιότησι· <133> σχε-
δὸν γὰρ ὅσα τοῖς πώποτ’ ἀνθρώποις εὐδαιμονήσασιν
ἐκτήθη κατὰ μέρος ἄλλα παρ’ ἄλλοις θαυμαστὰ καὶ
πολυτελῆ, ταῦτ’ ἐπὶ τῆς ἡμέρας ἐκείνης ἀθρόα τῆς
10 Ῥωμαίων ἡγεμονίας ἔδειξε τὸ μέγεθος. <134> ἀργύρου
γὰρ καὶ χρυσοῦ καὶ ἐλέφαντος ἐν παντοίαις ἰδέαις
κατασκευασμάτων ἣν ὁρᾶν οὐχ ὥσπερ ἐν πομπῇ κομιζό-
μενον πλῆθος, ἀλλ’ ὡς ἂν εἴποι τις ῥέοντα ποταμόν.
καὶ τὰ μὲν ἐκ πορφύρας ὑφάσματα τῆς σπανιωτάτης
15 φερόμενα, τὰ δ’ εἰς ἀκριβῆ ζωγραφίαν πεποικιλμένα
τῇ Βαβυλωνίων τέχνῃ· (135) λίθοι τε διαφανεῖς, οἳ
μὲν χρυσοῖς ἐμπεπλεγμένοι στεφάνοις, οἳ δὲ κατ’ ἄλλας
ποιήσεις, τοσοῦτοι παρηνέχθησαν ὥστε μαθεῖν ὅτι
μάτην εἷναί τι τούτων σπάνιον ὑπειλήφαμεν. <136>
· 20 ἐφέρετο δὲ καὶ θεῶν ἀγάλματα τῶν παρ’ αὐτοῖς μεγέ-
θεσι θαυμαστὰ καὶ κατὰ τὴν τέχνην οὐ παρέργως
πεποιημένα, καὶ τούτων οὐδὲν ὅ τι μὴ τῆς ὕλης τῆς
πολυτελοῦς. ζςόων τε πολλαὶ φύσεις παρήγοντο, κόσμον
οἰκεῖον ἁπάντων περικειμένων. <137> ἦν δὲ καὶ τὸ
25 κομίζον ἕκαστα τούτων ἀνθρώπων πλῆθος ἁλουργέσιν
ἐσθῆσι καὶ διαχρύσοις κεκοσμημένον, οἵ τ’ εἰς αὐτὸ
τὸ πομπεύειν διακριθέντες ἐξαίρετον εἶχον καὶ κατα-
πληκτικὴν περὶ αὑτοὺς τοῦ κόσμου τὴν πολυτέλειαν.
<138> ἐπὶ τούτοις οὐδὲ τῶν αἰχμαλώτων ἦν ἰδεῖν
30 ὄχλον ἀκόσμητον, ἀλλ’ ἡ τῶν ἐσθήτων ποικιλία καὶ τὸ
κάλλος αὐτοῖς τὴν ἀπὸ τῆς κακώσεως τῶν σωμάτων
10*

