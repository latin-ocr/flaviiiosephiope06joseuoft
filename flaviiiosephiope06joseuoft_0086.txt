30 ΤΟΤ ΙΟΤΔΑΙΚΟΤ ΠΟΛΕΜΟΥ

ναὸν ἀνέβαινον οἰ τῶν ἱερέων ἄμωμοι, βύσσον μὲν
ἀμπεχόμενοι, μάλιστα δ’ ἀπ’ ἀκράτου νήφοντες δέει
τῆς θρησκείας, ὡς μή τι παραβαῖεν ἐν τῇλειτουργία.
<230> ὁ δ’ ἀρχιερεὺς ἀνῄει μὲν σὺν αὐτοῖς, ἀλλ’ οὐκ
ἀεί, ταῖς δ’ ἑβδομάσι καὶ νουμηνίαις καὶ εἴ τις ἑορτὴ
πάτριος ἢ πανήγυρις ἦν πάνδημος ἀγομένη δι’ ἔτους.
<231> ἐλειτούργει δὲ τοὺς μηροὺς μὲν ἄχρι αἰδοίου
διαζώματι καλύπτων, λινοῦν δ’ ὑποδύτην ἔνδοθεν
λαμβάνων, καὶ ποδήρες καθύπερθεν ὑακίνθινον ἔν-
δυμα στρογγύλον, θυσανωτὸν ἔργον. τῶν δὲ θυσάνων
ἀπήρτηντο κώδωνες χρυσοῖ καὶ ῥοαὶ παράλληλοι, βρον-
τῆς μὲν οἱ κώδωνες ἀστραπῆς δ’ αἱ ῥοαὶ σημεῖον.
<232> ἡ δὲ τὸ ἔνδυμα τῷ στέρνῳ προσηλοῦσα ταινία
πέντε διηνθισμένη ζώναις πεποίκιλτο, χρυσοῦ τε καὶ
πορφύρας καὶ κόκκου, πρὸς δὲ βύσσου καὶ ὑακίνθου,
δι’ ὧν ἔφαμεν καὶ τὰ τοῦ ναοῦ καταπετάσματα συνυ-
φάνθαι. <233> τούτοις δὲ καὶ ἐπωμίδα κεκραμένην
εἶχεν, ἐν ᾗ πλείων χρυσὸς ἦν. σχῆμα μὲν οὖν ἐνδυ-
τοῦ θώρακος εἶχεν, δύο δ’ αὐτὴν ἐνεπόρπων ἀσπι-

δίσκαι χρυσαῖ, κατεκέκλειντο δ’ ἐν ταύταις κάλλιστοί

τε καὶ μέγιστοι σαρδόνυχες, τοὺς ἐπωνύμους τῶν τοῦ
ἔθνους φυλῶν ἐπιγεγραμμέναι. <234> κατὰ δὲ θάτε-
ρον ἄλλοι προσήρτηντο λίθοι δώδεκα, κατὰ τρεῖς εἰς
τέτταρα μέρη διῃρημένοι, σάρδιον τόπαζος σμάραγδος,
ἄνθραξ ἴασπις σάπφειρος, ἀχάτης ἀμέθυστος λιγύριον,
ὄνυξ βήρυλλος χρυσόλιθος· ὧν ἐφ’ ἑκάστου πάλιν εἷς
τῶν ἐπωνύμων ἐγέγραπτο. <235> τὴν δὲ κεφαλὴν
βυσσίνη μὲν ἔσκεπε τιάρα, κατέστεπτο δ’ ὑακίνθῳ·
περὶ ἣν χρυσοῦς ἄλλος ἦν στέφανος ἔκτυπα φέρων τὰ
ἱερὰ γράμματα’ <236> ταῦτα δ’ ἐστὶ φωνήεντα τέτταρα.
ταύτην μὲν οὖν τὴν ἐσθῆτα οὐκ ἐφόρει τὸν ἄλλον

10

15

20

25

30

 

