3

190 ΚΑΤΑ ΑΠΙΩΝΟΣ

’Έλλησιν εἶναι δοκεῖ πάντων ἀρχαιότατα, καὶ μόλις
αὐτὰ πιστεύουσιν ὑπ’ ἐκείνων γεγράφθαι.

<15> πῶς οὖν οὐκ ἔστιν ἄλογον τετυφῶσθαι τοὺς
’Έλληνας ὡς μόνους ἐπισταμένους τάρχαῖα καὶ τὴν
ἀλήθειαν περὶ αὐτῶν ἀκριβῶς παραδιδόντας; ἢ τίς οὐ
παρ’ αὐτῶν ἂν τῶν συγγραφέων μάθοι ῥαδίως ὅτι
μηδὲν βεβαίως εἰδότες συνέγραφον, ἀλλ’ ὡς ἕκαστοι
περὶ τῶν πραγμάτων εἴκαζον; τὸ πλέον γοῦν διὰ τῶν
βιβλίων ἀλλήλους ἐλέγχουσι, καὶ τάναντιώτατα περὶ
τῶν αὐτῶν λέγειν οὐκ ὀκνοῦσι. <16> περίεργος δ’ ἂν
εἴην ἐγὼ τοὺς ἐμοῦ μᾶλλον ἐπισταμένους διδάσκων
ὅσα μὲν Ἑλλάνικος Ἀκουσιλάῳ περὶ τῶν γενεαλογιῶν
διαπεφώνηκεν, ὅσα δὲ διορθοῦται τὸν “Ησίοδον Ἀκου-
σίλαος, ἢ τίνα τρόπον ’Έφορος μὲν Ἑλλάνικον ἐν τοῖς
πλείστοις ψευδόμενον ἐπιδείκνυσιν, Ἔφορον δὲ Τίμαιος,
καὶ Τίμαιον οἱ μετ’ ἐκεῖνον γεγονότες, Ἡρόδοτον δὲ
πάντες. <17> ἀλλ’ οὐδὲ περὶ τῶν Σικελικῶν τοῖς περὶ
Ἀντίοχον καὶ Φίλιστον ἢ Καλλίαν Τίμαιος συμφωνεῖν
ἠξίωσεν, οὐδ’ αὖ περὶ τῶν Ἀττικῶν οἱ τὰς Ἀτθίδας
συγγεγραφότες ἢ περὶ τῶν Ἀργολικῶν οί τὰ περὶ ’Ἀρ-
γος ἱστοροῦντες ἀλλήλοις κατηκολουθήκασι. <18> καὶ
τί δεῖ λέγειν περὶ τῶν κατὰ πόλεις καὶ βραχυτέρων,
ὅπου γε περὶ τῆς Περσικῆς στρατείας καὶ τῶν ἐν αὐτῇ
πραχθέντων οἱ δοκιμώτατοι διαπεφωνήκασιν; πολλὰ
δὲ καὶ Θουκυδίδης ὡς ψευδόμενος ὑπό τινων κατηγο-
ρεῖται, καίτοι δοκῶν ἀκριβέστατα τὴν καθ’ αὑτὸν ἱστο-
ρίαν συγγράφειν.

<19> αἰτίαι δὲ τῆς τοσαύτης διαφωνίας πολλαὶ μὲν
ἴσως ἂν καὶ ἕτεραι τοῖς βουλομένοις ζητεῖν ἀναφανεῖεν,

10

15

20

25

ἐγὼ δὲ δυσὶ ταῖς λεχθησομέναις τὴν μεγίστην ἰσχὺν 30

ἀνατίθημι. καὶ ’προτέραν ἐρῶ τὴν κυριωτέραν εἶναι’-

