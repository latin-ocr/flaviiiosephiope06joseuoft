31

234 ΚΑΤΑ ΑΠΙΩΝΟΣ

<279> λοιπόν μοι πρὸς αὐτὸν εἰπεῖν περὶ Μωυσέος.
τοῦτον δὲ τὸν ἄνδρα θαυμαστὸν μὲν Αἰγύπτιοι καὶ
θεῖον νομίζουσι, βούλονται δὲ προσποιεῖν αὑτοῖς μετὰ
βλασφημίας ἀπιθάνου, λέγοντες “Ηλιοπολίτην εἶναι
τῶν ἐκεῖθεν ἱερέων ἕνα, διὰ τὴν λέπραν συνεξεληλα-
μένον. <28Ο> δείκνυται δ’ ἐν ταῖς ἀναγραφαῖς ὀκτω-
καίδεκα σὺν τοῖς πεντακοσίοις πρότερον ἔτεσι γεγονὼς
καὶ τοὺς ἡμετέρους ἐξαγαγὼν ἐκ τῆς Αἰγύπτου πατέρας
είς τὴν χώραν τὴν νῦν οἰκουμένην ὑφ’ ἡμῶν. <281>
ὅτι δ’ οὐδὲ συμφορᾷ τινι τοιαύτῃ περὶ τὸ σῶμα κεχρη-
μένος ἧν, ἐκ τῶν λεγομένων ὑπ’ αὐτοῦ δῆλός ἐστι.
τοῖς γὰρ λεπρῶσιν ἀπείρηκε μήτε μένειν ε’ν πόλει μήτ’
ἐν κώμῃ κατοικεῖν, ἀλλὰ μόνους περιπατεῖν κατεσχι-
σμένους τὰ ἱμάτια· καὶ τὸν ἁψάμενον αὐτῶν ἢ ὁμώ-
ροφον γενόμενον οὐ καθαρὸν ἡγεῖται. <282> καὶ μὴν
κᾶν θεραπευθῇ τὸ νόσημα καὶ τὴν αὑτοῦ φύσιν ἀπο-
λάβῃ, προείρηκέ τινας ἁγνείας, καθαρμοὺς πηγαίων
ὑδάτων λουτροῖς καὶ ξυρήσεις πάσης τριχός, πολλάς

, τε κελεύει καὶ παντοίας ἐπιτελέσαντα θυσίας τότε

παρελθεῖν εἰς τὴν ὃερὰν πόλιν. <283> καίτοι τούναν-
τίον είκὸς ἦν προνοίᾳ τινὶ καὶ φιλανθρωπίᾳ χρήσασθαι
τὸν ἐν τῇ συμφορᾷ ταύτῃ γεγονότα πρὸς τοὺς ὁμοίως
αὐτῷ δυστυχήσαντας. <284> οὐ μόνον δὲ περὶ τῶν
λεπρῶν οὕτως ἐνομοθέτησεν, ἀλλ’ οὐδὲ τοῖς καὶ τὸ
βραχύτατον τι τοῦ σώματος ἠκρωτηριασμένας ἱερᾶσθαι
συγκεχώρηκεν, ἀλλ’ εί καὶ μεταξύ τις ἱερώμενος τοι-
αύτῃ χρήσαιτο συμφορᾷ, τὴν τιμὴν αὐτὸν ἀφείλετο.
<285> πῶς οὖν εἰκὸς ἐκεῖνον ταῦτα νομοθετεῖν ἢ τοὺς
ἀπὸ τοιούτων συμφορῶν συνειλεγμένους προσέσθαι
καθ’ ἑαυτῶν, εἰς ὄνειδός τε καὶ βλάβην νόμους συν-
τιθεμένους; <286> ἀλλὰ μὴν καὶ τοῦνομα λίαν ἀπι-

10

15

20

25

30

