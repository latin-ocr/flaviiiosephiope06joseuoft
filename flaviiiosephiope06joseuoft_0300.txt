244 RATA ΑΠΙΩΝΟΣ

ὁ βασιλεὺς γέγραπται πρεσβύτερος τῆς Καρχηδόνος
κτίσεως ε”τεσι πλείοσι πρὸς τοῖς πεντήκοντα καὶ ἐκα-
τόν, περὶ οὗ τὰς πίστεις ἀνωτέρω παρέσχον ἐκ τῶν
Φοινίκων ἀναγραφῶν, <19> ὅτι Σολομῶνι τῷ τὸν
ναὸν οἰκοδομησαμένῳ τὸν ἐν Ἱεροσολύμοις φίλος ἡν
Εἴρωμος, καὶ πολλὰ συνεβάλλετο πρὸς τὴν τοῦ ναοῦ
κατασκευήν· αὐτὸς δὲ ὁ Σολομὼν ᾠκοδόμησε τὸν ναὸν
μετὰ τὸ ἐξελθεῖν· ἐξ, Αἰγύπτου τοὺς Ἰουδαίους δώδεκα
καὶ ἑξακοσίοις ἔτεσιν ὕστερον. <20> τὸν δ’ ἀριθμὸν
τῶν ἐλαθέντων τὸν αὐτὸν Λυσιμάχῳ σχεδιάσας (ἕν-
δεκα γὰρ αὐτοὺς εἷναί φησι μυριάδας) θαυμαστήν
τινα καὶ πιθανὴν ἀποδίδωσιν αἰτίαν, ἀφ’ ἧς φησι τὸ
σάββατον ὠνομάσθαι· <21> “ὁδεύσαντες’ γάρ φησιν
τἓξ, ἡμερῶν ὁδὸν βουβῶνας ἔσχον, καὶ διά ταύτην τὴν
αἰτίαν τῇ ἑβδόμῃ ἡμέρᾳ ἀνεπαύσαντο σωθέντες εἰς
τὴν χώραν τὴν νῦν Ἰουδαίαν λεγομένην, καὶ ἐκάλε-
σαν τὴν ἡμέραν σάββατον, σώζοντες τὴν Αἰγυπτίων
γλῶτταν· τὸ γὰρ βουβῶνος ἄλγος καλοῦσιν Αἰγύπτιοι
σαββάτωσιν.’ <22> οὐκ ἂν οὖν τις ἢ καταγελάσειε
τῆς φλυαρίας, ἢ τούναντίον μισήσειε τὴν ἐν τῷ τοι-
αῦτα γράφειν ἀναίδειαν; δῆλον γὰρ ὅτι πάντες ἐβου-
βωνίασαν ἕνδεκα μυριάδες ἀνθρώπων. ’<23> ἀλλ’ εἰ
μὲν ἦσαν ἐκεῖνοι τυφλοὶ καὶ χωλοὶ καὶ πάντα τρόπον
νοσοῦντες, ὁποίους αὐτοὺς εἷναί φησιν Ἀπίων, οὐδ’
« ἂν μιᾶς ἡμέρας προελθεῖν ὁδὸν ἠδυνήθησαν· εἰ δ’
οἶοι βαδίζειν διὰ πολλῆς ἐρημίας καὶ προσέτι νικᾶν τοὺς
αὐτοῖς ἀνθισταμένους μαχόμενοι πάντες, οὐκ ἂν ἀθρόοι
μετὰ τὴν ἕκτην ἡμέραν’ ἐβουβωνίασαν. <24> οὔτε
γὰρ φύσει πως γίγνεται τὸ τοιοῦτον τοῖς βαδίζουσιν
ἐξ, ἀνάγκης, ἀλλά πολλαὶ μυριάδες στρατοπέδων ἐπὶ
πολλὰς ἡμέρας τὸ σύμμετρον ἀεὶ βαδίζουσιν, οὔτε

10

15

20

25

30

