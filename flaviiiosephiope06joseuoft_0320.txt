264 ΚΑΤΑ ΑΠΙῼΝΟΣ

ἅπαντας, Ἀπίων δὲ τοῖς θύουσιν ἐγκαλῶν αὑτὸν ἐξή-
λεγξεν ὄντα τὸ γένος Αἰγύπτιον· οὐ γὰρ ἂν ‘'EM-‘qv'
ὢν ἢ Μακεδὼν ἐχαλέπαινεν. οὗτοι γὰρ εὔχονται θύειν
ἑκατόμβας τοῖς θεοῖς, καὶ χρῶνται τοῖς ἱερείοις πρὸς
εὐωχίαν, καὶ οὐ διὰ τοῦτο συμβέβηκεν ἐρημοῦσθαι 5
τὸν κόσμον τῶν βοσκημάτων, ὅπερ Ἀπίων ἔδεισεν.
<139> εἰ μέντοι τοῖς Αἰγυπτίων ἔθεσιν ἠκολούθουν
ἅπαντες, ἠρήμωτο μὲν ἂν ὁ κόσμος τῶν ἀνθρώπων,
τῶν ἀγριωτάτων δὲ θηρίων ἐπληθύνθη, ἃ θεοὺς οὗτοι
νομίζοντες ἐπιμελῶς ἐκτρέφουσι. <140> καὶ μὴν εἴ 10
τις αὐτὸν ἤρετο, τῶν πάντων Αἰγυπτίων τίνας εἶναι
καὶ σοφωτάτους καὶ θεοσεβεῖς νομίζει, πάντως ἂν
ὡμολόγησε τοὺς ἱερεῖς· <141> δύο γὰρ αὐτούς φασιν
ὑπὸ τῶν βασιλέων ἐξ ἀρχῆς ταῦτα προστετάχθαι, τήν
τε τῶν θεῶν θεραπείαν καὶ τῆς σοφίας τὴν ἐπιμέλειαν. 15
ἐκεῖνοι τοίνυν ἅπαντες καὶ περιτέμνονται καὶ χοιρείων
ἀπέχονται βρωμάτων. οὐ μὴν οὐδὲ τῶν ἄλλων Αἰγυ-
πτίων οὐδὲ εἷς ὗν θύει τοῖς θεοῖς. <142> ἀρ’ οὖν
τυφλὸς ἦν τὸν νοῦν Ἀπίων ὑπὲρ Αἰγυπτίων ἡμᾶς
λοιδορεῖν συνθέμενος, ἐκείνων δὲ κατηγορῶν, οἵ γε 20
μὴ μόνον χρῶνται τοῖς ὑπὸ τούτου λοιδορουμένοις
ἔθεσιν, ἀλλὰ καὶ τοὺς ἄλλους ἐδίδαξαν περιτέμνεσθαι,
καθάπερ εἴρηκεν “Ηρόδοτος; <143> ὅθεν εἰκότως μοι
δοκεῖ τῆς εἰς τοὺς πατρίους αὐτοῦ νόμους βλασφημίας
δοῦναι δίκην Ἀπίων τὴν πρέπουσαν· περιετμήθη γὰρ 25
ἐξ ἀνάγκης, ελκώσεως αὐτῷ περὶ τὸ αἰδοῖον γενομένης,
καὶ μηδὲν ὠφεληθεὶς ὑπὸ τῆς περιτομης ἀλλὰ σηπόμενος
εν δειναῖς ὀδύναις ἀπέθανεν. <144> δεῖ γὰρ τοὺςευ
’ φρονοῦντας τοῖς μὲν οἰκείοις νόμοις περὶ τὴν εὐσέβειαν
ἀκριβῶς ἐμμένειν, τοὺς δὲ τῶν ἄλλων μὴ λοιδορεῖν. ὃ 30
δὲ τούτους μὲν ἔφυγε, τῶν ἡμετέρων δὲ κατεψεύσατο.

