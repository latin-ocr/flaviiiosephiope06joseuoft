ΛΟΓΟΣ ΕΚΤΟΣ 123

καὶ ὀλιγότητι τῶν ὠνουμένων. <385> καίπερ δὲ προ-
κηρύξας μηδένα μόνον αὐτομολεῖν, ὅπως καὶτὰς γενεὰς
ἐξαγάγοιεν, ὅμως καὶ τούτους ἐδέχετο· ἐπέστησε μέν-
τοι τοὺς διακρινοῦντας ἀπ’ αὐτῶν, εἴ τις εἴη κολάσεως
5 ἄξιος. <386> καὶ τῶν μὲν ἀπεμποληθέντων ἄπειρον
τὸ πλῆθος ἦν, οἱ δημοτικοὶ δὲ διεσώθησαν ὑπὲρ τετρα-
κισμυρίους, οὓς διαφῆκε Καῖσαρ ᾗ φίλον ἦν ἑκάστῳ.
<387> ἐν δὲ ταῖς αὐταῖς ἡμέραις καὶ τῶν ἱερέων
τις, Θεβουθὶ παῖς, Ἰησοῦς ὄνομα, λαβὼν περὶ σωτη-
10 ρίας ὅρκους παρὰ Καίσαρος ἐφ’ ᾧ παραδώσει τινὰ
τῶν ἱερῶν κειμηλίων, ἔξεισι, <388> καὶ παραδίδωσιν
ἀπὸ τοῦ τοίχου τοῦ ναοῦ λυχνίας δύο ταῖς κατὰ τὸν
ναὸν κειμέναις παραπλησίας, τραπέζας τε καὶ κρατῆ-
ρας καὶ φιάλας, πάνθ’ ὁλόχρυσα καὶ στιβαρώτατα·
15 <389> παραδίδωσι δὲ καὶ τὰ καταπετάσματα καὶ τὰ
ἐνδύματα τῶν ἀρχιερέων σὺν τοῖς λίθοις, καὶ πολλὰ
τῶν πρὸς τὰς ἱερουργίας σκευῶν ἄλλα. <390> συλ-
ληφθεὶς δὲ καὶ ὁ γαζοφύλαξ τοῦ ίεροῦ Φινέας ὄνομα
τούς τε χιτῶνας καὶ τὰς ζώνας ἐπέδειξε τῶν ἱερέων,
‘20 πορφύραν τε πολλὴν καὶ κόκκον, ἃ πρὸς τὰς χρείας
ἀπέκειτο τοῦ καταπετάσματος, σὺν οἷς κιννάμωμόν τε
πολὺ καὶ κασσίαν καὶ πλῆθος ἑτέρων ἀρωμάτων, ἃ
συμμίσγοντες ἐθυμίων ὁσημέραι τῷ θεῷ. (391) παρε-
δόθη δ’ ὑπ’ αὐτοῦ πολλὰ καὶ τῶν ἄλλων κειμηλίων,
25 κόσμος θ’ ἱερὸς οὐκ ὀλίγος, ἅπερ αὐτῷ βία ληφθέντι
τὴν τῶν αὐτομόλων συγγνώμην ἔδωκε.
<392> συντετελεσμένων δ’ ἤδη καὶ τῶν χωμάτων
ἕβδόμῃ Γορπιαίου μηνὸς ἐν ὀκτωκαίδεκα ἡμέραις
Ῥωμαῖοι μὲν προσῆγον τὰς μηχανάς, τῶν δὲ στασια-
30 στῶν οἳ μέν, ἀπεγνωκότες ἤδη τὴν πόλιν, ἀνεχώρουν
τοῦ τείχους είς τὴν ἄκραν, οἳ δ’ ἐγκατεδύοντο τοῖς

