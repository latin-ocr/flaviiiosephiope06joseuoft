242 ΚΑΤΑ ΑΠΙΩΝΟΣ

μενος βλασφημεῖν ἕτερον αὐτὸς ἐλέγχηται περὶ τῶν
αὐτῷ προσόντων κακῶν. <6> ἔστι μὲν οὖν οὐ ῥά-
διον αὐτοῦ διελθεῖν τὸν λόγον, οὐδὲ σαφῶς γνῶναι
τί λέγειν βούλεται· σχεδὸν δ’ ὡς ἐν πολλῇ ταραχῇ
καὶ ψευσμάτων συγχύσει, τὰ μὲν εἰς τὴν ὁμοίαν ἰδέαν
πίπτει τοῖς προεξητασμένοις, περὶ τῆς ἐξ Αἰγύπτου
τῶν ἡμετέρων προγόνων μεταναστάσεως, τὰ δ’ ἐστὶ
κατηγορία τῶν ’ ἐν Ἀλεξανδρείᾳ κατοικούντων Ἰου-
δαίων. <7> τρίτον δ’ ἐπὶ τούτοις μέμικται περὶ τῆς
ἁγιστείας τῆς κατὰ τὸ ἱερὸν ἡμῶν καὶ τῶν ἄλλων
νομίμων κατηγορία.

<8s9> ὅτι μὲν οὖν οὔτ’ Αἰγύπτιοι τὸ γένος ἦσαν
ἡμῶν οἰ πατέρες, οὔτε διὰ λύμην σωμάτων ἢ τοιαύ-
τας ἄλλας συμφοράς τινας ἐκεῖθεν ἐξηλάθησαν, οὐ
μόνον μετρίως ἀλλὰ καὶ πέρα τοῦ συμμέτρου προ-
αποδεδεῖχθαι νομίζω· περὶ ὧν δὲ προστίθησιν ὁ
Ἀπίων ἐπιμνησθήσομαι συντόμως. <10> φησὶ γὰρ
ἐν τῇ τρίτῃ τῶν Αἰγυπτιακῶν τάδε. (Μωυσῆς, ὡς
ἤκουσα παρὰ τῶν πρεσβυτέρων τῶν Αἰγυπτίων, ἦν
οΗλιοπολίτης, ὃς πατρίοις ἔθεσι κατηγγυημένος αἰ-
θριόυς προσευχὰς ἀνῆγεν εἰς οἵους εἶχεν ἡ πόλις
περιβόλους, πρὸς άφηλιώτην δὲ πάσας ἀπέστρεφεν·
ὧδε γὰρ καὶ “Ηλίου κεῖται πόλις. <11> ἀντὶ δὲ ὀβε-
λῶν ἒστησε κίονας, ὑφ’ οἷς ἦν ε’κτύπωμα σκάφη, σκιὰ
δ’ ἀνδρὸς ἐπ’ αὐτὴν διακειμένη, ὡς ὃν ἐν αἰθέρι,
τοῦτον ἀεὶ τὸν δρόμον ἡλίῳ συμπεριπολεῖῖ <12>
τοιαύτη μέν τις ἡ θαυμαστὴ τοῦ γραμματικοῦ φράσις,
τὸ δὲ ψεῦσμα λόγων οὐ δεόμενον ἀλλ’ ἐκ τῶν ἔργων
περιφανές. οὔτεγὰρ αὐτὸς Μωυσῆς, ὅτε τὴν πρώ-
την σκηνὴν τῷ θεῷ κατεσκεύασεν, οὐδὲν ἐκτύπωμα

τοιοῦτον εἰς αὐτὴν ἐνέθηκεν, οὐδὲ ποιεῖν τοῖς ἔπειτα ’

10

15-

20

25

30

