7

2

38 ΤΟΤ ῙΟΤΔΑΙΚΟΤ ΠΟΛΕΜΟΥ

τὴν ἀναχώρησιν καὶ Ἰωάννης ὁ τῶν Ἰδουμαίων ἡγε-
μών, πρὸ τοῦ τείχους γνωρίμῳ τινὶ στρατιώτῃ δια-
λεγόμενος, ὑπό τινος τῶν Ἀράβων κατὰ τοῦ στέρνου
τοξεύεται καὶ παραχρῆμα θνήσκει, μέγιστον τοῖς τε
Ἰδουμαίοις πένθος καὶ λύπην τοῖς στασιασταῖς ἀπο-
λιπών· καὶ γὰρ κατά τε χεῖρα καὶ συνέσει διά-
σημος ἧν. .

<291> τῇ δ’ ἐπιούσῃ νυκτὶ ταραχὴ καὶ τοῖς Ῥω-
μαίοις ἐμπίπτει παράλογος. <292> τοῦ γὰρ Τίτου
πύργους τρεῖς κατασκευάσαι κελεύσαντος πεντηκοντα-

10

πήχεις, ἵν’ ἑκάστου χώματος ἐπιστήσας ἀπὸ τούτων ”

τοὺς ἐπὶ τοῦ τείχους τρέποιτο, συνέβη πεσεῖν αὐτο-
μάτως ἕνα μέσης νυκτός. <293> μεγίστου δ’ ἀρθέντος
ψόφου δέος ἐμπίπτει τῷ στρατῷ, καὶ τοὺς πολεμίους
ἐπιχειρεῖν σφίσι δόξαντες ἐπὶ τὰ ὅπλα πάντες ἔθεον.

15

<294> ταραχὴ δὲ τῶν ταγμάτων καὶ θόρυβος ἦν, καὶ ,

τὸ συμβὰν οὐδενὸς εἰπεῖν ἔχοντος ἐπὶ πλεῖστον ἀπο-
ρούμενοι διεφέροντο, μηδενός τε φαινομένου πολεμίου
δι’ ἀλλήλων ἐπτοοῦντο, <295> καὶ τὸ σύνθημα μετὰ
σπουδῆς ἕκαστος τὸν πλησίον ἐπηρώτα καθάπερ Ἰου-
δαίων ἐμβεβληκότων είς τὰ στρατόπεδα, πανικῷ τε
δείματι κυκλουμένοις παρεῴκεσαν, ἄχρι μαθὼν τὸ
συμβὰν Τίτος διαγγέλλειν ἐκέλευσε πᾶσι καὶ μόλις
ἐπαύσαντο τῆς ταραχῆς.

<296> Ἰουδαίους γε μὴν πρὸς τὰ λοιπὰ καρτερῶς
ἀντέχοντας ἐκάκωσαν οἱ πύργοι· καὶ γὰρ τῶν ὀργά-
νων τοῐς κουφοτέροις ἀπ’ αὐτῶν ἐβάλλοντο καὶ τοῖς
ἀκοντισταῖς καὶ τοξόταις καὶ λιθοβόλοις. <297> οὔτε
δὲ τούτων αὐτοὶ διὰ τὸ ὕψος ἐφικνοῦντο, καὶ τοὺς
πύργους ἦν ἀμήχανον ἑλεῖν, μήτ’ ἀνατραπῆναι ῥαδίως
διὰ τὸ βρῖθος μήτ’ ἐμπρησθῆναι διὰ τὸν σίδηρον

2ο

25³

3o=

