72 ΤοΤ ΙοΤΔΑῙΚοΤ ΠΟΛΕΜΟΥ ἒ

πολὺ πλῆθος ἦν ἐν τῇ πόλει χρυσοῦ· ’δώδεκα γοῦν
Ἀττικῶν ἐωνοῦντο τὰ πρότερον ἰσχύοντα πέντε καὶΥ
εἴκοσιν. <551> ἀλλά τοι τῆς ἐπινοίας ἐλεγχθείσης δι’
ἑνός, ἀναπίμπλαται μὲν φήμης τὰ στρατόπεδα ὡς
μεστοὶ χρυσίου παρεῖεν οἱ αὐτόμολοι, τὸ δὲ τῶν Ἀρά- 5
βων πλῆθος καὶ οἱ Σύροι τοὺς ἱκέτας ἀνατέμνοντες
ἠρεύνων τὰς γαστέρας. (552) καὶ τούτου τοῦ πάθους
οὐδὲν ἔμοιγε δοκεῖ συμβῆναι Ἰουδαίοις χαλεπώτερον·
μιᾷ γοῦν ἀνεσχίσθησαν νυκτὶ πρὸς δισχιλίους. <553>
καὶ γνοὺς τὴν παρανομίαν Καῖσαρ ὀλίγου μὲν ἐδέησε ιο
τὸ ἱππικὸν περιστήσας κατακοντίσαι τοὺς αἰτίους, εἰ
μὴ πολὺ πλῆθος ἐνείχετο καὶ τῶν ἀνῃρημένων πολ-
λαπλασίους ἦσαν 015 κολασθησόμενοι. <554> συγκα-
λέσας δὲ τούς τε τῶν συμμάχων ἡγεμόνας καὶ τοὺς
τῶν ταγμάτων (συνδιεβάλλοντο γὰρ καὶ τῶν στρατιω- 15
τῶν τινες) πρὸς ἑκατέρους ἀγανακτεῖν ἔλεγεν, <555>
εἰ τῶν μὲν σὺν αὐτῷ στρατευομένων τινὲς τοιαῦτα
δρῶσι κέρδους ἕνεκεν ἀδήλου, μηδὲ τὰ ὅπλα σφῶν
αὐτῶν αἰδούμενοι πεποιημένα ἐξ ἀργύρου τε καὶ χρυ-
σοῦ· <556> τοῖς δ’ ’Ἁραψι καὶ τοῖς Σύροις, εἰ πρῶτον v20
μὲν ἐν ἀλλοτρίῳ πολέμῳ τοῖς πάθεσιν αὐτεξουσίως
χρῶνται, ἔπειτα τῇ περὶ φόνους ὠμότητι καὶ τῷ πρὸς
Ἰουδαίους μίσει Ῥωμαίους ἐπιγράφουσι· καὶ γὰρ νῦν
ἐνίους αὐτῷ τῶν στρατιωτῶν συναπολαύειν τῆς κακο-
δοξίας. <557> τούτοις μὲν οὖν διηπείλησε θάνατον, 25
εἴ τις εὑρεθείη πάλιν ταύτὸ τολμῶν, τοῖς δ’ ἀπὸ τῶν
ταγμάτων ἐπέστελλεν ἐρευνήσαντας τοὺς ὑπόπτους ἀνα-
γαγεῖν ἐπ’ αὐτόν. <558> κατεφρόνει δ’, ὡς ἔοικε,
φιλοχρηματία πάσης κολάσεως, καὶ δεινὸς ἐμπέφυκεν
ἀνθρώποις τοῦ κερδαίνειν ἔρως, οὐδέν θ’ οὕτω πάθος 80
ὡς πλεονεξία παραβάλλεται. <559> ἢ ταῦτα μὲν ἄλλως

