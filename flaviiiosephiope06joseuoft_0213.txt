ΛΟΓΟΣ ΕΒΔΟΜΟΣ 157

πάντες ἀπέθανον, <215> καὶ ὁ στρατηγὸς αὐτῶν Ἰού-
δας ὁ τοῦ Ἀρὶ παῖς, περὶ οὗ πρότερον εἰρήκαμεν ὅτι
τάξεως ἡγούμενός τινος ἐν τῇ πολιορκίᾳ τῶν Ἱερο-
> σολύμων κατά τινας διαδὺς τῶν ὑπονόμων ἔλαθεν
5 ἀποδράς.
<216> περὶ δὲ τὸν αὐτὸν καιρὸν ἐπέστειλε Καῖσαρ 6
Βάσσῳ καὶ Λαβερίῳ Μαξίμῳ (οὗτος δ’ ἧν ἐπίτροπος),
κελεύων πᾶσαν γῆν ἀποδόσθαι τῶν Ἰουδαίων. <217>
οὐ γὰρ κατῴκισεν ἐκεῖ πόλιν, ι’δίαν αὑτῷ τὴν χώραν
10 φυλάττων, ὀκτακοσίοις δὲ μόνοις ἀπὸ τῆς στρατιᾶς
διαφειμένοις χωρίον ἔδωκεν εἰς κατοίκησιν, ὃ καλεῖται
μὲν Αμμαοῦς, ἀπέχει δὲ τῶν Ἱεροσολύμων σταδίους
τριάκοντα. <218> φόρον δὲ τοῖς ὁπουδήποτ’ οὖσιν
Ἰουδαίοις ἐπέβαλε, δύο δραχμὰς ἕκαστον κελεύσας ἀνὰ
15 πᾶν ἔτος εἰς τὸ Καπετώλιον φέρειν, ὥσπερ πρότερον
εἰς τὸν ἐν Ἱεροσολύμοις νεὼν συνετέλουν.
<219> καὶ τὰ μὲν Ἰουδαίων τότε τοιαύτην εἶχε 7
κατάστασιν, ἤδη δ’ ε”τος τέταρτον ’ὅεσπασιανοῦ διέπον-
τος τὴν ἡγεμονίαν συνέβη τὸν βασιλέα τῆς Κομμαγηνῆς
· 20 Ἀντίοχον μεγάλαις συμφοραῖς πανοικεσίᾳ περιπεσεῖν
ἀπὸ τοιαύτης αἰτίας. <22Ο> ,Καισέννιος Παῖτος ὁ τῆς
Συρίας ἡγεμὼν τότε καθεστηκώς, εἴτ’ οὗν ἀληθεύων
εἴτε καὶ διὰ τὴν πρὸς Ἀντίοχον ἔχθραν (οὐ σφόδρα
γὰρ τὸ σαφὲς ἠλέγχθη), γράμματα πρὸς Καίσαρα διε-
25 πέμψατο, <221> λέγων τὸν Ἀντίοχον μετὰ τοῦ παιδὸς
Ἐπιφανοῦς διεγνωκέναι Ῥωμαίων ἀφίστασθαι, συνθή-
κας πρὸς τὸν βασιλέα τῶν Πάρθων πεποιημένον·
(222) δεῖν οὗν προκαταλαβεῖν αὐτούς, μὴ φθάσαντες
τῶν πραγμάτων ἄρξασθαι πᾶσαν τὴν Ῥωμαίων ἀρχὴν
30 πολέμῳ συνταράξωσιν. <223> ἔμελλε δὲ Καῖσαρ τοι-
ούτου μηνύματος αὐτῷ προσπεσόντος μὴ περιορᾶν·

