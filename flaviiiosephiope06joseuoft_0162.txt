106 ΤΟΤ ΙΟΤΔΑΙΚΟΤ ΠΟΛΕΜΟΥ

δεκάτη Λώου μηνός, καθ’ ἣν καὶ πρότερον ὑπὸ τοῦ
τῶν Βαβυλωνίων βασιλέως ἐνεπρήσθη. <251> λαμβά-
νουσι δ’ αἰ φλόγες ἐκ τῶν οἰκείων τὴν ἀρχὴν καὶ τὴν
αἰτίαν. ὑποχωρήσαντος γὰρ τοῦ Τίτου πρὸς ὀλίγον
λωφήσαντες οἱ στασιασταὶ πάλιν τοῖς Ῥωμαίοις ἐπιτί-
θενται, καὶ τῶν τοῦ ναοῦ φρουρῶν γίγνεται συμβολὴ
πρὸς τοὺς σβεννύντας τὸ πῦρ τοῦ ἔνδοθεν ἱεροῦ, οἳ
τρεψάμενοι τοὺς Ἰουδαίους μέχρι τοῦ ναοῦ παρῆλθον.
<252> ἔνθα δὴ τῶν στρατιωτῶν τις, οὔτε παράγγελμα

5

περιμείνας οὔτ’ ἐπὶ τηλικούτῳ δείσας ἐγχειρήματι, ιο

δαιμονίῳ δ’ ὁρμῇ τινι χρώμενος ἁρπάζει μὲν ἐκ τῆς
φλεγομένης ὕλης, ἀνακουφισθεὶς δ’ ὑπὸ συστρατιώτου
τὸ πῦρ ἐνίησι θυρίδι χρυσῇ, καθ’ ἣν εἰς τοὺς περὶ
τὸν ναὸν οἴκους εἰσιτὸν ἦν ἐκ τοῦ βορείου κλίματος.
<253> αἰρομένης δὲ τῆς φλογὸς Ἰουδαίων μὲν ε’γεί-
ρεται κραυγὴ τοῦ πάθους ἀξία, καὶ πρὸς τὴν ἄμυναν
συνέθεον, οὔτε τοῦ ζῇν ἔτι φειδὼ λαμβάνοντες οὔτε
ταμιευόμενοι τὴν ἰσχύν, δι’ ὃ καὶ φυλακτικοὶ πρότε-
ρον ’ἦσαν οἰχομένου· <254> δραμὼν δέ τις ἀγγέλλει
Τίτῳ, κάκεῖνος (ἔτυχε δὲ κατὰ σκηνὴν ἀναπαυόμενος
ἐκ τῆς μάχης) ὡς εἶχεν ἀναπηδήσας ἔθει πρὸς τὸν
ναὸν εἴρξων τὸ πῦρ, <255> κατόπιν δ’ οἵ θ’ ἡγεμόνες
εἵποντο πάντες καὶ πτοηθέντα τούτοις ἠκολούθει τὰ
τάγματα. βοὴ δ’ ἦν καὶ θόρυβος ἅτε τηλικαύτης δυ-
νάμεως ἀτάκτως κεκινημένης. <256> ὁ μὲν οὗν Καῖ-
σαρ τῇ τε βοῇ καὶ τῇ δεξιᾷ διεσήμαινε τοῖς μαχομέ-
νοις τὸ πῦρ σβεννύειν· οὔτε δὲ βοῶντος ἤκουον, μεί-
ζονι κραυγῇ τὰς ἀκοὰς προκατειλημμένοι, καὶ τῷ νεύ-
ματι τῇς χειρὸς οὐ προσεῖχον, οἳ μὲν τῷ πολεμεῖν οἳ
δ’ ὀργῇ περισπώμενοι. (257) τῶν δὲ ταγμάτων εἰσθε-
όντων οὕτε παραίνεσις οὔτ’ ἀπειλὴ κατεῖχε τὰς ὁρμάς,

15

20

25

30

