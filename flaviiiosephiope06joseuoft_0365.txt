ΕΙΣ ΜΑΚΚΑΒΑΙΟΤΣ 309

διὰ τὴν εὐσέβειαν, μὴ νομίσῃς ἡμᾶς βλάπτειν βασανί-
ζων. <111> ἡμεῖς μὲν γὰρ διὰ τῆσδε τῆς κακοπα-
θειάς καὶ ὑπομονῆς τὰ τῆς ἀρετῆς ἆθλα οἴσομεν, καὶ
ἐσόμεθα παρὰ θεῷ, δι’ ὃν καὶ πάσχομεν· σὺ δὲ διὰ

5 τὴν ἡμῶν μιαιφονίαν αὐτάρκη καρτερήσεις ὑπὸ τῆς
θείας δίκης αἰώνιον βάσανον.’

(112) τούτων οὕτως εἰπόντων, οὐ μόνον ὡς κατ’
ἀπειθούντων ἐχαλέπαινεν ὁ τύραννος, ἀλλά καὶ ὡς
κατ’ ἀχαρίστων ὠργίσθη. εὐθὺς οὖν τὸν πρεσβύτατον

10 αὐτῶν κελευσθέντες παρήγαγον οὗ ὑπασπισταί, καὶ
διαρρήξαντες τὸν χιτῶνα διέδησαν τὰς χεῖρας αὐτοῦ
καὶ τοὺς βραχίονας ἱμᾶσιν ἑκατέρωθεν. <113> ὡς δὲ
τύπτοντες ταῖς μάστιξιν ἐκοπίασαν οὐδὲν ἀνύοντες,
ἀνέβαλον αὐτὸν ἐπὶ τὸν τροχόν· περὶ ὃν κατατεινό-

15 μενος ὁ εὐγενὴς νεανίας ἔξαρθρος ἐγίνετο, καὶ κατὰ
πᾶν μέλος κλώμενος ἐκακηγόρει λέγων <114> ττύραννε
μιαρώτατε καὶ τῆς οὐρανίου δίκης ἐχθρὲ καὶ ὠμόφρον,
οὐκ ἀνδροφονήσαντά με τοῦτον καταικίζεις τὸν τρόπον
οὐδ’ ἀσεβήσαντα, ἀλλὰ θείου νόμου προασπίζοντα.’

' 20 <115> καὶ τῶν δορυφόρων λεγόντων αὐτῷ (ὁμολόγησον
φαγεῖν, ὅπως ἀπαλλαγῇς τῶν βασάνων,’ αὐτὸς εἶπεν
αὐτοῖς (οὐχ οὕτως ἰσχυρός ἐστιν ὑμῶν ὁ τροχός, ὦ
μιαροὶ διάκονοι, ὥστε μου τὸν λογισμὸν ἄγξαι. <116>
τέμνετέ μου τὰ μέλη καὶ πυροῦτέ μου τὰς σάρκας

25 καὶ στρεβλοῦτε τὰ ἄρθρα· διὰ πασῶν γὰρ ὑμᾶς πείσω
τῶν βασάνων ὅτι μόνοι παῖδες Ἑβραίων ὑπὲρ ἀρετῆς
εἰσιν ἀνίκητοι.’ <117> ταῦτα λέγοντι πῦρ ὑπέστρωσαν
καὶ διηρέθισαν, τὸν τροχὸν προσεπικατατείνοντες· ἐμο-
λύνετο δὲ πάντοθεν αἵματι ὁ τροχός, καὶ ὁ σωρὸς τῆς

30 ἀνθρακιᾶς τοῖς τῶν ἰχώρων ἐσβέννυτο σταλαγμοῖς, καὶ
περὶ τοὺς ἄξονας τοῦ ὀργάνου περιέρρεον αἱ σάρκες.

