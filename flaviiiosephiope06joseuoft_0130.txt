74 ΤΟΤ ΙΟΤΔ. ΠΟΛ. ΛΟΓ. ΠΕΜΠΤΟΣ

Σοδομηνῆς μεταλαβεῖν κεραυνοῦ· πολὺ γὰρ τῶν ταῦτα
παθόντων ἤνεγκε γενεὰν ἀθεωτέραν. τῇ γοῦν τούτων
ἀπονοία πᾶς ὁ λαὸς συναπώλετο. ’

<567> καὶ τί δεῖ κατὰ μέρος ἐκδιηγεῖσθαι τὰς συμ-
φοράς; ἀλλὰ πρὸς Τίτον ἐν ταύταις ταῖς ἡμέραις Μαν- 5
ναῖος ὁ Λαζάρου φυγὼν διὰ μιᾶς ἔλεγεν ἐκκεκομίσθαι
πύλης, ἣν αὐτὸς ἐπεπίστευτο, μυριάδας ἕνδεκα νεκρῶν
ἐπὶ πεντακισχιλίοις ὀκτακοσίοις ὀγδοήκοντα, ἀφ’ ἧς
αὐτοῖς ἡμέρας παρεστρατοπεδεύσατο τετταρεσκαιδεκάτης
Ξανθικοῦ μηνὸς ἄχρι Πανέμου νουμηνίας. <568> ιο
τοῦτο δ’ ἦν πλῆθος ἀπόρων· καὶ οὐδ’ αὐτὸς ἐφεστώς,
ἀλλὰ δημοσίᾳ μισθὸν διδοὺς ἐξ ἀνάγκης ἠρίθμει. τοὺς
δὲ λοιποὺς οἱ προσήκοντες ἔθαπτον· ταφὴ δ’ ἧν τὸ
προκομίσαντας ἐκ τοῦ ἄστεος ῥῖψαι. (569) μετὰ δὲ
τοῦτον διαδράντες πολλοὶ τῶν ἐπισήμων τὰς πάσας 15
τῶν ἀπόρων νεκρῶν ἀπήγγελλον μυριάδας ἑξήκοντα
διὰ τῶν πυλῶν ἐκριφῆναι, τῶν δ’ ἄλλων ἀνεξεύρετον
εἶναι τὸν ἀριθμόν. <570> μηκέτι δ’ εὐτονούντων τοὺς
πτωχοὺς ἐκφέρειν, ε”λεγον συσσωρεύοντας εἰς τοὺς
μεγίστους οἴκους τὰ πτώματα ἀποκλείειν. <571> καὶ 20
τοῦ μὲν σίτου τὸ μέτρον πραθῆναι ταλάντου, μετὰ
ταῦτα δ’ ὡς οὐδὲ ποηλογεῖν ἔθ’ οἶόν τ’ ἦν περιτειχι-
σθείσης τῆς πόλεως, προελθεῖν τινας εἰς τοσοῦτον
ἀνάγκης ὥστε τὰς ἀμάρας ἐρευνῶντας καὶ παλαιὸν
ὄνθον βοῶν προσφέρεσθαι τὰ ἐκ τούτων σκύβαλα, καὶ 25
τὸ μηδ’ ὄψει φορητὸν πάλαι τότε γενέσθαι τροφήν.
<572> ταῦτα Ῥωμαῖοι μὲν ἀκούοντες ἠλέησαν, οἱ στα-
σιασταὶ δὲ καὶ βλέποντες οὐ μετενόουν, ἀλλ’ ἠνεί-
χοντο μέχρι αὐτῶν προελθεῖν· πεπήρωντο γὰρ ὑπὸ
τοῦ χρεών, ὃ τῇ τε πόλει καὶ αὐτοῖς ἤδη παρῆν. 30

 

