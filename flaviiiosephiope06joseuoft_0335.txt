ΛΟΓΟΣ ΔΕΥΤΕΡΟΣ 279

δὲ τῶν νομοθετῶν Λυκοῦργον τεθαυμάκασι, καὶ τὴν
Σπάρτην ἅπαντες ὑμνοῦσιν ὅτι τοῖς ἐκείνου νόμοις
ἐπὶ πλεῖστον ἐνεκαρτέρησεν. <226> οὐκοῦν τοῦτο μὲν
ὡμολογήσθω, τεκμήριον ἀρετῆς εἶναι τὸ πείθεσθαι
5τοῖς νόμοις· 015 δὲ Λακεδαιμονίους θαυμάζοντες τὸν
ἐκείνων χρόνον ἀντιπαραβαλλέτωσαν τοῖς πλείοσιν ἢ
δισχιλίοις ἔτεσι τῆς ἡμετέρας πολιτείας, <227> καὶ
προσέτι λογιζέσθωσαν ὅτι Λακεδαιμόνιοι μὲν ὅσον ἐφ’
ἑαυτῶν χρόνον εἶχον τὴν ἐλευθερίαν, ἀκριβῶς ἔδοξαν
ιο τοὺς νόμους διαφυλάττειν, ἐπεὶ μέντοι περὶ αὐτοὺς
ἐγένοντο μεταβολαὶ τῆς τύχης, μικροῦ δεῖν ἁπάντων
ἐξελάθοντο τῶν νόμων, <228> ἡμεῖς δ’ ἐν τύχαις μυ-
ρίαις γεγονότες διὰ τὰς τῶν βασιλευσάντων τῆς Ἀσίας
μεταβολὰς οὐδ’ ἐν τοῖς ἐσχάτοις τῶν δεινῶν τοὺς νό-
15 μους προύδομεν, οὐκ ἀργίας οὐδὲ τρυφῆς αὐτοὺς χάριν
περιέποντες, ἀλλ’ εἴ τις (τάληθὲς) ἐθέλοι σκοπεῖν,
πολλῷ τινι τῆς δοκούσης ἐπιτετάχθαι Λακεδαιμονίοις
καρτερίας μείζονας ἄθλους καὶ πόνους ἡμῖν ἐπιτιθέν-
τες. <229> οἱ μένγε μήτε, γῆν ἐργαζόμενοι μήτε περὶ
’ 20 τέχνας πονοῦντες, ἀλλὰ πάσης ἐργασίας ἄφετοι, λιπαροὶ
καὶ τὰ σώματα πρὸς κάλλος ἀσκοῦντες ἐπὶ τῆς πόλεως
διῆγον, <230> ἄλλοις ὑπηρέταις πρὸς ἅπαντα τὰ τοῦ
βίον χρώμενοι καὶ τροφὴν ἑτοίμην παρ’ ἐκείνων λαμ-
βάνοντες, ἐφ’ ἓν δὴ τοῦτο μόνον τὸ καλὸν ἔργον καὶ
25 φιλάνθρωπον ἅπαντα καὶ πράττειν καὶ πάσχειν ὑπο-
μένοντες, τὸ κρατεῖν πάντων ἐφ’ οὓς ἂν στρατεύωσιν.
<231> ὅτι δὲ μηδὲ τοῦτο κατώρθωσαν, ἐῶ λέγειν· οὐ
γὰρ καθ’ ἕνα μόνον, ἀλλὰ πολλοὶ πολλάκις ἀθρόως
τῶν τοῦ νόμου προσταγμάτων ἀμελήσαντες αὑτοὺς
30 μετὰ τῶν ὅπλων παρέδοσαν τοῖς πολεμίοις.
<232> ἀρ’ οὖν καὶ παρ’ ἡμῖν, οὐ λέγω τοσούτους, 32

