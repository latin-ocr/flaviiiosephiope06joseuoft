ΛΟΓΟΣ ΠΕΜΠΤΟΣ 63

ἑλεπόλεις, τῶν ὑπὲρ αὐτὰς γέρρων φλεγομένων, οί δὲ
Ἰουδαῖοι καὶ διὰ τῆς φλογὸς ἀντελαμβάνοντο, καὶ τοῦ
σιδήρου ζέοντος δραττόμενοι τοὺς κριοὺς οὐ μεθίεσαν.
διέβαινε δ’ ἀπὸ τούτων ἐπὶ τὰ χώματα τὸ πῦρ, καὶ
5 τοὺς ἀμύνοντας προυλάμβανεν. <480> ἐν τούτῳ δ’ οἰ
μὲν Ῥωμαῖοι κυκλούμενοι τῇ φλογὶ καὶ τὴν σωτηρίαν
τῶν ἔργων ἀπογνόντες ἀνεχώρουν ἐπὶ τὰ στρατόπεδα,
<481> Ἰουδαῖοι δὲ προσέκειντο πλειόυς ἀεὶ γινόμενοι,
τῶν ἔνδοθεν προσβοηθούντων, καὶ τῷ κρατεῖν τεθαρ-
10 ρηκότες ἀταμιεύτοις ἐχρῶντο ταῖς ὁρμαῖς, προελθόντες
δὲ μέχρι τῶν ἐρυμάτων ἤδη συνεπλέκοντο τοῖς φρου-
ροῖς. <482> τάξις δ’ ἐστὶν ἐκ διαδοχῆς ἱσταμένη πρὸ
τοῦ στρατοπέδου, καὶ δεινὸς ἐπ’ αὐτῇ Ῥωμαίων νόμος,
τὸν ὑποχωρήσαντα καθ’ ἣν δήποτ’ οὖν αἰτίαν θνήσκειν.
15 (483) οὗτοι τοῦ μετὰ κολάσεως τὸν μετ’ ἀρετῆς θάνα-
τον προκρίναντες ἵστανται, καὶ πρὸς τὴν τούτων ἀνάγ-
κην πολλοὶ τῶν τραπέντων ἐπεστράφησαν αἰδούμενοι.
<484> διαθέντες δὲ καὶ τοὺς ὀξυβελεῖς ἐπὶ τοῦ τεί-
χους εἶργον τὸ προσγιγνόμενον πλῆθος ἐκ τῆς πόλεως,
‘20 οὐδὲν εἰς ἀσφάλειαν ἢ φυλακὴν τῶν σωμάτων προ-
νοουμένους· συνεπλέκοντο γὰρ οἰ Ἰουδαῖοι τοῖς προσ-
τυχοῦσι, καὶ ταῖς αἰχμαῖς ἀφυλάκτως ἐμπίπτοντες
αὐτοῖς τοῖς σώμασι τοὺς ἐχθροὺς ἔπαιον. <485> οὔτε
δ’ ἔργοις αὐτοὶ πλέον ἢ τῷ θαρρεῖν περιῆσαν, καὶ
25 Ῥωμαῖοι τῇ τόλμῃ πλέον εἶκον ἢ τῷ κακοῦσθαι.
<486> παρῆν δ’ ἤδη ὁ Καῖσαρ ἀπὸ τῆς Ἀντωνίας,
ὅπου κεχώριστο κατασκεπτόμενος τόπον ἄλλοις χώμασι·
καὶ πολλὰ τοὺς στρατιώτας φαυλίσας, εἰ κρατοῦντες
τῶν πολεμίων τειχῶν κινδυνεύουσι τοῖς ἰδίοις, καὶ
80 πολιορκουμένων ὑπομένουσιν αὐτοὶ τύχην, ὥσπερ ἐκ
δεσμωτηρίου καθ’ αὑτῶν Ἰουδαίους ἀνέντες, περιῄει

