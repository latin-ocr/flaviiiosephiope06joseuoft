272 ΚΑΤΑ ΑΠΙΩΝΟΣ

20 (182) ὅθεν δὴ καὶ τὸ προφερόμενον ἡμῖν ὑπό
τινων ἔγκλημα, τὸ δὴ μὴ καινῶν εὑρετὰς ἔργων ἢ
λόγων ἄνδρας παρασχεῖν, ἐντεῦθεν συμβέβηκεν. oc
μὲν γὰρ ἄλλοι τὸ μηδενὶ τῶν πατρίων ἐμμένειν καλὸν
εἶναι νομίζουσι, καὶ τοῖς μάλιστα τολμῶσι ταῦτα παρα· 5
βαίνειν σοφίας δεινότητα μαρτυροῦσιν· <183> ἡμεῖς
δὲ τούναντίον μιάν εἶναι καὶ φρόνησιν καὶ ἀρετὴν
ὑπειλήφαμεν τὸ μηδὲν ὅλως ὑπεναντίον μήτε πρᾶξαι
μήτε διανοηθῆναι τοῖς ἐξ ἀρχῆς νομοθετηθεῖσιν. ὅπερ
εἰκότως ἂν εἴη τεκμήριον τοῦ κάλλιστα τεθῆναι τὸν 10
νόμον· τὰ γὰρ μὴ τοῦτον ἔχοντα τὸν τρόπον αἱ πεῖ-

21 ραι δεόμενα διορθώσεως ἐλέγχουσιν. <184> ἡμῖν δὲ
τοῖς πεισθεῖσιν ἐξ ἀρχῆς τεθῆναι τὸν νόμον κατὰ
θεοῦ βούλησιν, οὐδ’ εὐσεβὲς ἦν ἔτι τοῦτον μὴ φυ-
λάττειν. τί γὰρ αὐτοῦ τις ἂν μετακινήσειεν, ἢ τί 15
κάλλιον ἐξεύροι, ἢ τί παρ’ ἐτέρων ὡς ἄμεινον ἐξε-
νέγκοις ἆρά γε τὴν ὅλην κατάστασιν τοῦ πολιτεύ-
ματος; <185> καὶ τίς ἂν καλλίων ἢ δικαιοτέρα γένοιτο
τῆς θεὸν μὲν ἡγεμόνα τῶν ὅλων ἡγεῖσθαι. πεποιημέ-
νης, τοῖς ἱερεῦσι δὲ κοινῇ μὲν τὰ μέγιστα διοικεῖν 20
ἐπιτρεπούσης, τῷ δὲ πάντων ἀρχιερεῖ πάλιν αὗ πεπι-
στευκυιάς τὴν τῶν ἄλλων ἱερέων ἡγεμονιάνς <186>
οὓς οὐ κατὰ πλοῦτον οὐδέ τισιν ἄλλαις προύχοντας
αὐτομάτοις πλεονεξίαις τὸ πρῶτον εὐθὺς ιὁ νομοθέτης
ἐπὶ τὴν τιμὴν ἔταξεν, ἀλλ’ ὅσοι τῶν μετ’ αὐτοῦ πειθοῖ 25
τε καὶ σωφροσύνῃ τῶν ἄλλων διέφερον, τούτοις τὴν
περὶ τὸν θεὸν μάλιστα θεραπείαν ἐνεχείρισεν. <187>
τοῦτο δ’ ἧν καὶ τοῦ νόμου καὶ τῶν ἄλλων ἐπιτηδευ-
μάτων ἀκριβὴς ἐπιμέλεια· καὶ γὰρ ἐπόπται πάντων
καὶ δικασταὶ τῶν ἀμφισβητουμένων καὶ κολασταὶ τῶν 30
κατεγνωσμένων οὗ ἶερεῖς ἐτάχθησαν.

