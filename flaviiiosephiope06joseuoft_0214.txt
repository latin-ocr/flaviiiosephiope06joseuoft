158 TOT IOTAAIKOT ΠΟΛΕΜΟΥ

καὶ γὰρ ἡ γειτνίασις τῶν βασιλέων ἐποίει τὸ πρᾶγμα
μείζονος ἄξιον προνοίας. <224> τὰ γὰρ Σαμόσατα,
τῆς Κομμαγηνῆς μεγίστη πόλις, κεῖται παρὰ τὸν
Εὐφράτην, ὥστ’ εἶναι τοῖς Πάρθοις, εἴ τι τοιοῦτον
διενενόηντο, ῥᾴστην μὲν τὴν διάβασιν βεβαίαν δὲ τὴν 5
ὑποδοχήν. <225> πιστευθεὶς οὖν ὁ Παῖτος, καὶ λαβὼν
ἐξουσίαν πράττειν ἃ δοκεῖ συμφέρειν, οὐκ ἐμέλλησεν,
ἐξαίφνης δὲ τῶν περὶ τὸν Ἀντίοχον οὐδὲν προσδο-
κώντων εἰς τὴν Κομμαγηνὴν ἐνέβαλε, τῶν μὲν ταγμά-
των ἄγων τὸ ἕκτον, καὶ πρὸς τούτῳ λόχους καί τινας 10
ἴλας ἱππέων, <226> συνεμάχουν δὲ καὶ βασιλεῖς αὐτῷ,
τῆς μὲν Χαλκιδικῆς λεγομένης Ἀριστόβουλος, τῆς
Ἐμέσης δὲ καλουμένης Σόαιμος. <227> ἦν δ’ αὐτοῖς
τὰ περὶ τὴν εἰσβολὴν ἀνανταγώνιστα· τῶν γὰρ ’κατὰ
τὴν χώραν οὐδεὶς ἤθελε χεῖρας ἀνταίρειν. <228> Ἀν- 15
τίοχος δέ, τῆς ἀγγελίας ἀδοκήτως προσπεσούσης, πο-
λέμου μὲν οὐδ’ ἐπίνοιαν πρὸς Ῥωμαίους ἔσπασεν, ἔγνω
δὲ πᾶσαν τὴν βασιλείαν ὡς εἶχεν ἐπ’ ὀχήματος κατα-
λιπὼν μετὰ γυναικὸς καὶ τέκνων ὑπεξελθεῖν, οὕτως
ἂν οἰόμενος καθαρὸν Ῥωμαίοις ἑαυτὸν ἀποδεῖξαι τῆς 20
ἐπενηνεγμένης αἰτίας. <229> καὶ προελθὼν ἀπὸ τῆς
πόλεως ἑκατὸν σταδίους πρὸς τοῖς εἴκοσιν εἰς τὸ πε-
δίον ἐν αὐτῷ καταυλίζεται. <230> Παῖτος δ’ ἐπὶ μὲν
τὰ Σαμόσατα τοὺς καταληψομένους ἀποστέλλει, καὶ δι’
ἐκείνων εἶχε τὴν πόλιν, αὐτὸς δὲ μετὰ τῆς ἄλλης δυ- 25
νάμεως ἐπ’ Ἀντίοχον ἐποιεῖτο τὴν ὁρμήν. <231> οὐ
μὴν ὁ βασιλεὺς οὐδ’ ὑπὸ τῆς ἀνάγκης προήχθη πρᾶξαί
τι πρὸς Ῥωμαίους πολεμικόν, ἀλλὰ τὴν αὑτοῦ τύχην
ὀδυρόμενος ὅ τι δέοι παθεῖν ὑπέμενε. <232> νέοις
δὲ καὶ πολέμων ἐμπείροις καὶ ῥώμῃ σωμάτων διαφέ- 30
ρουσιν οὐ ῥᾴδιον ἧν τοῖς παισὶν αὐτοῦ τὴν συμφορὰν

