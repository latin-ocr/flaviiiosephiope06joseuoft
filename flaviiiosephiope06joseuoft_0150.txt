94 ΤΟΤ ΙΟΥΔΑΙΚΟΤ ΠΟΛΕΜΟΥ

ἐπιστρέψαι, (155) καὶ κελεύσας ἀπαχθῆναι τὴν ἐπὶ
θανάτῳ τῶν ἀπολεσάντων στρατιωτῶν ἕνα, φόβῳ τοῖς
ἄλλοις ἐτήρησε τοὺς ἵππους· οὐκέτι γὰρ εἴων νέμεσθαι,
καθάπερ δὲ συμπεφυκότες αὐτοῖς ἐπὶ τὰς χρείας ἐξῇσαν.
(156) οἳ μὲν οὖν προσεπολέμουν τςό ίερςό καὶ τὰ 5
χώματα διήγειρον· <157> μετὰ δὲ μίαν ἡμέραν αὐτῶν
τῆς ἀνόδου πολλοὶ τῶν στασιαστῶν, οἷς ἁρπαγαί τ’
ἐπέλειπον ἤδη καὶ ὁ λιμὸς ἤπειγε, συνελθόντες ταῖς
κατὰ τὸ Ἐλαιῶν ὄρος Ῥωμαίων φυλακαῖς ἐπιτίθενται,
περὶ ὥραν ἑνδεκάτην τῆς ἡμέρας, οἰόμενοι πρῶτον μὲν ιο
ἀδοκήτων, ε”πειτα πρὸς θεραπείαις ἤδη τοῦ σώματος
ὄντων ῥᾳδίως διεκπαίσειν. <158> προαισθόμενοι δὲ
τὴν ἔφοδον οὗ Ῥωμαῖοι, καὶ ταχέως ἐκ τῶν πλησίον
φρουρίων συνδραμόντες, εἶργον ὑπερπηδᾶν καὶ δια-
κόπτειν τὸ περιτείχισμα βιαζομένους. <159> γενομέ- 15
νης δὲ καρτερᾶς τῆς συμβολῆς ἄλλα τε πολλὰ παρ’ ξ
ἑκατέρων γενναίως ἐπράχθη, Ῥωμαίων μὲν μετὰ τῆς
ἰσχύος ἐμπειρίᾳ τοῦ πολεμεῖν χρωμένων, Ἰουδαίων δ’
ἀφειδέσι ταῖς ὁρμαῖς καὶ τοῖς θυμοῖς ἀκατασχέτοις
<16Ο> (ἐστρατήγει δὲ τῶν μὲν αἰδὼς τῶν δ’ ἀνάγκη· 20
τό τε γὰρ ἐξαφεῖναι Ἰουδαίους ὥσπερ ἄρκυσιν ἐνει-
λημμένους Ῥωμαίοις αἴσχιστον ἐδόκει, κάκεῖνοι μίαν
ἐλπίδα σωτηρίας εἶχον , εἰ βιασάμενοι ῥήξειαν τὸ τεῖ-
χος), <161> καὶ τῶν ἀπὸ σπείρας τις ἱππέων, Πεδά-
νιος τοῦνομα, τρεπομένων ἤδη τῶν Ἰουδαίων καὶ 25
κατὰ τῆς φάραγγος συνωθουμένων ῥόθιον ἐκ πλαγίου
παρελαύνων τὸν ἵππον, ἁρπάζει τινὰ φεύγοντα τῶν
πολεμίων, νεανίαν στιβαρόν τ’ ἄλλως τὸ σῶμα καὶ
καθωπλισμένον, δραξάμενος ἐκ τοῦ σφυροῦ. <162>
τοσοῦτον μὲν ἑαυτὸν ἐκ τρέχοντος ἐπέκλινε τοῦ ἵππου, 30
τοσοῦτον δ’ ἐπεδείξατο τῆς τε δεξιᾶς τὸν τόνον καὶ

