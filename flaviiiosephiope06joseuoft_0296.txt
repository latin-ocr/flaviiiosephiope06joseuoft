240 ΚΑΤΑ ΑΠΙΩΝΟΣ ΛΟΓΟΣ ΠΡΟΤΕΡΟΣ

χόθεν ἦσαν, πάντως τινὲς ὑπῆρχον αὐτοῖς νόμοι διὰ
μακρᾶς συνηθείας πεφυλαγμένοι. <318> εί μὲν οὖν
περὶ τῶν ἐξελασάντων αὐτοὺς ὤμοσαν μηδέποτ’ εὐνο-
ήσειν, λόγον εἶχεν εἰκότα· πᾶσι δὲ πόλεμον ἀνθρώ-
ποις ἀκήρυκτον ἄρασθαι τούτους, εἴπερ ἔπραττον ὡς
αὐτὸς λέγει κακῶς, παρὰ πάντων βοηθείας δεομένους,
ἄνοιαν οὐκ ἐκείνων ἀλλὰ τοῦ ψευδομένου πάνυ πολ-
λὴν παρίστησιν, ὅς γε καὶ τοῦνομα θέσθαι τῇ πόλει
ἀπὸ τῆς ἱεροσυλίας αὐτοὺς ἐτόλμησεν εἰπεῖν, τοῦτο
δὲ μετὰ ταῦτα παρατρέψαι. <319> δῆλον γὰρ ὅτι
τοῖς μὲν ὕστερον γενομένοις αἰσχύνην τοῦνομα καὶ
μῖσος ἔφερεν, αὐτοὶ δ’ οἱ κτίζοντες τὴν πόλιν κοσμή-
σειν αὑτοὺς ὑπελάμβανον οὕτως ὀνομάσαντες. ὁ δὲ
γενναῖος ὑπὸ πολλῆς τῆς τοῦ λοιδορεῖν ἀκρασίας οὐ
συνῆκεν ὅτι ίεροσυλεϊν οὐ κατὰ τὴν αὐτὴν φωνὴν
Ἰουδαῖοι τοῖς ’Ἑλλησιν ὀνομάζομεν. <32Ο> τί ἂν
οὖν ε”τι πλείω τις λέγοι πρὸς τὸν ψευδόμενον οὕτως
ἄναισχύντωςς

ἀλλ’ ἐπειδὴ σύμμετρον ἤδη τὸ βιβλίον εἴληφε μέ-
γεθος, ἑτέραν ποιησάμενος ἀρχὴν τὰ λοιπὰ τῶν είς
τὸ προκείμενον πειράσομαι προσαποδοῦναι.

10

15

20

