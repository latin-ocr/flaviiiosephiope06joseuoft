282 ΚΑΤΑ ΑΠῙῼΝΟΣ

ἀλλήλοις τὰς χεῖρας προσφέρειν, ἀλλὰ καὶ ὑπ’ ἀνθρώ-
πων τραυματιζομένους ὀδύρεσθαι καὶ κακοπαθεῖν.
<244> τὸ δὲ δὴ πάντων ἀσελγέστατον, τὴν περὶ τὰς
μίξεις ἀκρασίαν καὶ τοὺς ἔρωτας πῶς οὐκ ἄτοπον μι-
κροῦ δεῖν ἅπασι προσάψαι, καὶ τοῖς ἄρρεσι τῶν θεῶν 5
καὶ ταῖς θηλείαις; <245> εἷθ’ ὁ γενναιότατος καὶ πρῶ-
τος, αὐτὸς ὁ πατήρ, τὰς ἀπατηθείσας ὑπ’ αὐτοῦ καὶ
γενομένας ἐγκύους καθειργνυμένας ἢ καταποντιζομένας
περιορᾷ, καὶ τοὺς ἐξ αὑτοῦ γεγονότας οὔτε σώζειν
δύναται, κρατούμενος ὑπὸ τῆς εἱμαρμένης, οὔτ’ ἀδα- 1‘) ,
κρυτὶ τοὺς θανάτους αὐτῶν ὑπομένειν. <246> καλά ¹
γε ταῦτα, καὶ τούτοις ἄλλα ἑπόμενα, μοιχείας μὲν ἐν
οὐρανῷ βλεπομένης οὕτως ἀναισχύντως ὑπὸ τῶν θεῶν
ὥστε τινὰς καὶ ζηλοῦν ὁμολογεῖν τοὺς ἐπ’ αὐτῇ δεδε-
μένους. τί γὰρ οὐκ ἔμελλον, ὁπότε μηδ’ ὁ πρεσβύτα- 15
τος καὶ βασιλεὺς ἐδυνήθη τῆς πρὸς τὴν γυναῖκα μίξεως
ἐπισχεῖν τὴν ὁρμὴν ὅσον γοῦν εἰς τὸ δωμάτιον ἀπελ-
θεῖν; <247> οὗ δὲ δὴ δουλεύοντες τοῖς ἀνθρώποις
θεοί, καὶ νῦν μὲν οἰκοδομοῦντες ἐπὶ μισθῷ νῦν δὲ
ποιμαίνοντες, ἄλλοι δὲ τρόπον κακούργων ἐν χαλκῷ 20
δεδεμένοι δεσμωτηρίῳ, τίνα τῶν εὖ φρονούντων οὐκ
ἂν παροξύνειαν καὶ τοῖς ταῦτα συνθεῖσιν ἐπιπλῆξαι
καὶ πολλὴν εὐήθειαν καταγνῶναι τῶν προσιεμένων;
<248> οἳ δὲ καὶ δεῖμόν τινα καὶ φόβον, ἤδη δὲ καὶ
λύσσαν καὶ ἀπάτην καὶ τί γὰρ οὐχὶ τῶν κακίστων 25
παθῶν εἰς θεοῦ φύσιν καὶ μορφὴν ἀνέπλασαν. τοῖς
δ’ εὐφημοτέροις τούτων καὶ θύειν τὰς πόλεις ἔπεισαν.
<249> τοιγαροῦν εἰς πολλὴν ἀνάγκην καθίστανται τοὺς
μέν τινας τῶν θεῶν νομίζειν δοτῆρας ἀγαθῶν, τοὺς
δὲ καλεῖν ἀποτροπαίους. εἶτα δὲ τούτους, ὥσπερ τοὺς 30
πονηροτάτους τῶν ἀνθρώπων, χάρισι καὶ δώροις ἀπο-

